{"categoria": "Real Estate", "sottotitolo": "Ad,anticipati risultati piano.Interesse operatori internazionali", "testo": "(RIPETIZIONE CON TESTO CORRETTO)(ANSA) - ROMA, 28 MAG - Per\nil \"Roma Convention Center La Nuvola \"pensavamo di raggiungere\nil pareggio di bilancio in 4-5 anni ma \u00e8 avvenuto in soli 2\nanni, tanto che siamo andati in utile di 500 mila euro e per il\n2019, malgrado sia un anno dispari e con meno eventi, contiamo\ndi eguagliare i risultati del 2018 e magari fare qualcosa in pi\u00f9\nma siamo prudenti. Lo afferma l'ad di Eur spa Enrico Pazzali\n(RPT Pazzali) in una conversazione con l'ANSA sui risultati 2018\ndella Spa chiusi in utile di 2,45 milioni. Per Pazzali la\n'Nuvola' \"ha avuto ottimi risconti nei road show che abbiamo\ntenuto con gli operatori internazionali\" a dimostrazione che\n\"Roma \u00e8 attraente come destinazione dell'industria congressuale\"\nrispetto ad altre citt\u00e0 con caratteristiche simili. L'ad ha\nsottolineato \"l'incremento degli spazi concessi in locazione (il\ntasso di sfitto \u00e8 diminuito passando dal 3,9% del 2017 al 2,5%\ndel 2018) e la conseguente crescita del fatturato ad essi\nconnesso, anche in riferimento al miglioramento della gestione\ndei contratti e soprattutto ai processi di contenimento dei\ncosti operativi, rispetto al fatturato\". Si tratta \"di un\nulteriore passo in avanti verso la stabilit\u00e0 dell'equilibrio\ndella gestione, garantendo continuit\u00e0 nella redditivit\u00e0\ndell'azienda\".", "titolo_articolo": "Eur spa: Pazzali, bene Nuvola, Roma attraente per eventi", "tags": ["profitti", "archiviato", "convention center la nuvola", "enrico pazzali", "person", "eur spa", "ansa", "organization"]}