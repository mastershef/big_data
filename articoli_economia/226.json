{"categoria": "Economia", "sottotitolo": "Negative anche Parigi (-1,9%), Londra e Francoforte (-1,6%)", "testo": "(ANSA) - MILANO, 29 MAG - Rimangono in rosso le principali\nborse europee dopo l'apertura in calo di Wall Street, sull'onda\ndelle tensioni Usa-Cina sui dazi. Maglia nera resta Parigi\n(-1,9%), seguita da Londra e Francoforte (-1,6%), e Milano\n(1,5%). L'indice d'area, Euro Stoxx 600, perde l'1,4%, e a\npesare sono soprattutto informatica, materiali, energia e\nindustria, tra cui Ams (-5,3%) in Svizzera, Infineon (-1,9%) a\nFrancoforte, Asml (-1,7%) ad Amsterdam, Stm (-1,3%) a Piazza\nAffari.\u00a0\u00a0\u00a0\n\t\t\t\t   Lo spread Btp-Bund, sopra 284 punti, e la lettera inviata da\nBruxelles all'Italia sul debito lasciano comunque galleggiare le\nbanche, tra cui ci sono gli unici due titoli in positivo sul\nlistino principale a Milano: Unicredit (+0,9%), Banco Bpm\n(+0,1%), Ubi (-0,7%), Bper (-0,8%) e Intesa (-1,2%). Torna in \nnegativo Prysmian (-1,2%), dopo un rimbalzo alla notizia della\nriparazione del Western Link. Tra peggiori Eni (-2%), Enel\n(-2,4%), Terna e Buzzi (-3%) e Moncler (-3,4%). Gi\u00f9 Mediaset\n(-0,6%), mentre resta positiva la tedesca Prosieben (+2,2%).\u00a0\u00a0\u00a0\n\t\t\t\t(ANSA).", "titolo_articolo": "Borsa Europa gi\u00f9 con Wall Street", "tags": ["attivit\u00e0 titoli", "azioni", "indici economici", "archiviato", "wall street", "enel", "eni", "piazza affari", "mediaset", "intesa sanpaolo", "ubi banca", "organization"]}