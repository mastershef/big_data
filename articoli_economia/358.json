{"categoria": "Economia", "sottotitolo": "Governatore Yi Gang rassicura dopo salvataggio di Baoshang Bank", "testo": "(ANSA) - PECHINO, 30 MAG - La Banca centrale cinese (Pboc) ha\naffermato che le autorit\u00e0 di regolamentazione sono \"pienamente\nin grado\" di gestire i rischi delle piccole e medie banche.\u00a0\u00a0\u00a0\n\t\t\t\t   Le rassicurazioni di oggi del governatore Yi Gang, riferite\ndai media locali, sono maturate dopo il salvataggio di venerdi\nper insolvenza di Baoshang Bank, il principale istituto della\nMongolia interna, attraverso un'operazione che \u00e8 stata la prima\ndel genere in 18 anni. Il caso ha creato tensioni sul mercato\ninterbancario, fonte primaria di liquidit\u00e0 delle banche cinesi,\ncostringendo ieri la Pboc a procedere con una certa urgenza a\nun'iniezione di 270 miliardi di yuan (39 miliardi di dollari).\u00a0\u00a0\u00a0\n\t\t\t\t   La mossa, la pi\u00f9 grande a mercati aperti da gennaio, che ha\ndi fatto segnalato che il salvataggio di Baoshang ha gi\u00e0 avuto\nun impatto negativo sulla fiducia.", "titolo_articolo": "Cina:Pboc rassicura crisi banche minori", "tags": ["banche", "macroeconomia", "banche centrali", "archiviato", "cina pboc", "yi gang", "person", "baoshang bank", "organization"]}