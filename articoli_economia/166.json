{"categoria": "Economia", "sottotitolo": "Gira in calo anche Mediaset", "testo": "(ANSA) - MILANO, 29 MAG - Le principali Borse europee cedono\nsulla scia di quelle asiatiche e coi futures di Wall Street in\nnegativo. Le tensioni sui dazi tra Usa e Cina dunque continuano\na influenzare i mercati, con Parigi a mostrare il dato peggiore\n(-1,8%), seguita da Milano (-1,5%), Londra e Francoforte\n(-1,3%). Nel giorno in cui \u00e8 stata annunciata una lettera della\nCommissione europea all'Italia sul debito pubblico, i dati Istat\npositivi sulla fiducia dei consumatori e delle imprese a maggio\ne lo spread Btp-Bund sotto i 280 punti base fanno respirare in\nparte le banche, con Unicredit (+0,6%) unico titolo non in rosso\ndel paniere principale, Banco Bpm (-0,6%), Ubi (-1,2%), Intesa\n(-1,3%). Tiene la Juve (-0,4%), meno Telecom (-0,9%), Generali\n(-1,2%), Fca (-1,3%), Poste (-1,5%), Enel (-1,7%). In rosso Eni\ne Prysmian (-2%), Pirelli e Stm, (-2,2%), Terna (-2,7%), Tenaris\n(-2,9%) e Buzzi (-3%). Male anche Mediaset (-0,84%) mentre la\ntedesca Prosieben mantiene rialzo (+3,24%).", "titolo_articolo": "Borsa: Europa scende, Milano -1,5%", "tags": ["attivit\u00e0 titoli", "macroeconomia", "archiviato", "prosieben", "person", "wall street", "enel", "eni", "istat", "telecom italia", "piazza affari", "commissione ue", "juventus", "mediaset", "assicurazioni generali", "borsa di parigi", "unicredit", "intesa sanpaolo", "pirelli", "ubi banca", "organization"]}