{"categoria": "Economia", "sottotitolo": "Su listini pesano auto, euro su dollaro in lieve rialzo", "testo": "(ANSA) - MILANO, 31 MAG - Le minacce di dazi rivolte da\nDonald Trump al Messico affossano le Borse europee che ampliano\nil calo rispetto all'avvio. Sui mercati pesa anche l'andamento\ndel prezzo del petrolio. In lieve rialzo l'euro sul dollaro a\n1,1152 a Londra.\u00a0\u00a0\u00a0\n\t\t\t\t   L'indice d'area stoxx 600 cede l'1,3%. Tra i listini del\nVecchio continente Francoforte (-1,8%) \u00e8 maglia nera, seguita da\nMilano e Madrid (-1,7%). Male anche Parigi (-1,5%) e Londra\n(-1%). Andamento in calo per il comparto dell'auto (-2,9%) dove\nsoffrono Fca (-4,6%) e Renault (-4,3%), le due case\nautomobilisti alle prese anche con i preparativi per eventuali\nnozze. Vede rosso anche Volkswagen (-3,5%), Porsche (-3%),\nDaimler (-2,7%) e Peugeot (-1,8%). Gi\u00f9 i tecnologici (-1,8%) con\nWirecard (-11%), Ams (-3,7%) e Logitech (-1,6%) mentre \u00e8 in\ncontrotendenza Nokia (+1,1%) che potrebbe trarre vantaggi dalla\nvicenda Huawei.\u00a0\u00a0\u00a0\n\t\t\t\t   A Piazza Affari in profondo rosso Tenaris (-5%). Male anche\nle banche. In rialzo la Juventus (+1,5%) e Leonardo (+1%).", "titolo_articolo": "Borsa: Europa amplia calo, Milano -1,7", "tags": ["mercati; borse", "automobilistica", "petrolio e gas; prezzi", "archiviato", "borsa europa", "donald trump", "leonardo da vinci", "person", "piazza affari", "volkswagen", "juventus", "renault", "nokia", "peugeot", "borsa di francoforte", "borsa di madrid", "porsche", "daimler", "organization"]}