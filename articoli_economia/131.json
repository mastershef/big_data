{"categoria": "Economia", "sottotitolo": "In prossimi giorni cda decider\u00e0 sostituto", "testo": "Leonardo Rubattu lascia la direzione generale del gruppo Bancario Cooperativo Iccrea dal 15 giugno 2019. E' quanto si legge in una nota che ricorda come \"Rubattu, nei suoi 10 anni di lavoro nel gruppo bancario Iccrea, di cui 8 nel ruolo di Direttore Generale, ha realizzato il riposizionamento strategico e il rilancio di Iccrea Banca (tra il 2011 e il 2015) e ha guidato il complesso e originale processo di riforma del Credito Cooperativo culminato con l'iscrizione del Gruppo Bancario Cooperativo Iccrea all'Albo dei Gruppi Bancari, lo scorso 4 marzo\". Nei prossimi giorni il Consiglio di Amministrazione di Iccrea Banca sar\u00e0 chiamato a valutare e selezionare il profilo del nuovo Direttore Generale.", "titolo_articolo": "Bcc: Iccrea. lascia dg Rubattu", "tags": ["banche", "archiviato", "leonardo rubattu", "person", "iccrea banca", "gruppo bancario cooperativo iccrea", "organization"]}