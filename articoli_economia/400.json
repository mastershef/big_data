{"categoria": "Economia", "sottotitolo": "Non ha colpe nostro disagio", "testo": "(ANSA) - ROMA, 31 MAG - \"Saremmo stati pi\u00f9 poveri senza\nl'Europa, lo diventeremmo se dovessimo farne un avversario\". Lo\nafferma il Governatore Ignazio Visco a conclusione delle\nConsiderazioni finali aggiungendo che \"addossare all'Europa le\ncolpe del nostro disagio \u00e8 un errore; non porta alcun vantaggio\ne distrae dai problemi reali\". \"Quelli che sono talvolta\npercepiti come costi dell'appartenenza all'euro sono in realt\u00e0 -\navverte Visco - il frutto del ritardo con cui il Paese ha\nreagito al cambiamento tecnologico e all'apertura dei mercati.\u00a0\u00a0\u00a0\n\t\t\t\tQuasi tutti gli altri paesi hanno fatto meglio di noi\".\u00a0\u00a0\u00a0\n\t\t\t\tLe banche italiane rischiano di\nessere colpite dalla recessione e dal 'rischio paese' e,\nmalgrado gli \"sforzi importanti\" compiuti sui crediti\ndeteriorati e la redditivit\u00e0, sono \"vulnerabili\" al ritorno \"di\nrischi macroeconomici\", dice Visco secondo cui \"sostenere la\ncrescita e allentare le tensioni sui mercati \u00e8 cruciale\" per\ngarantire la \"piena funzionalit\u00e0\" delle banche.", "titolo_articolo": "Visco,pi\u00f9 poveri se Ue avversario", "tags": ["macroeconomia", "archiviato", "ignazio visco", "person", "unione europea", "organization"]}