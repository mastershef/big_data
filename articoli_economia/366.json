{"categoria": "Economia", "sottotitolo": "\"Abbiamo piano ambientale pi\u00f9 ambizioso al mondo\"", "testo": "(ANSA) - TARANTO, 29 MAG - \"Come ArcelorMittal abbiamo\nfirmato un contratto nell'ambito di un quadro normativo chiaro.\u00a0\u00a0\u00a0\n\t\t\t\tDobbiamo andare avanti con la certezza che questo quadro di\nlegge ci sia. Ma siamo sempre aperti al dialogo, a collaborare\nin maniera trasparente\". Lo ha detto in un incontro con i\ngiornalisti a Taranto Mattheiu Jehl, amministratore delegato di\nArcelorMittal Italia, commentando la decisione del ministro\ndell'Ambiente Sergio Costa di firmare un decreto per riesaminare\nl'Autorizzazione integrata ambientale (Aia) per lo stabilimento\nsiderurgico. \"Dal momento - ha aggiunto Jehl - che c'\u00e8 una Vds,\nvalutazione del danno sanitario, siamo impegnati a collaborare\nsu questo aspetto. Siamo peraltro il sito pi\u00f9 monitorato\nd'Europa\". \"Quello per lo stabilimento di Taranto - ha detto\nancora - \u00e8 il piano ambientale pi\u00f9 ambizioso al mondo. Un piano\nambientale cos\u00ec non \u00e8 mai stato fatto. Ve ne renderete conto.\u00a0\u00a0\u00a0\n\t\t\t\tNon \u00e8 uno slogan. Si interverr\u00e0 su tutti i tipi di emissioni,\nsull'aria, sull'acqua.E' tutto studiato nei minimi dettagli\".", "titolo_articolo": "ArcelorMittal,su Aia pronti al dialogo", "tags": ["codici", "archiviato", "sergio costa", "person"]}