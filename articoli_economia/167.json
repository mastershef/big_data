{"categoria": "Economia", "sottotitolo": "Ma banche riducono calo con spread, Unicredit -0,32%", "testo": "(ANSA) - MILANO, 29 MAG - Le tensioni commerciali fra Usa e\nCina e la prospettiva di una nuova seduta negativa a Wall\nStreet, dove i futures sono in calo, continuano a pesare sui\nlistini europei. Parigi \u00e8 maglia nera (-1,6%) seguita da Londra\n(-1,3%) e Francoforte (-1,21%) insieme a Milano (-1,19%). \n  Qui hanno ridotto le perdite le banche con l'allentarsi della\npressione sullo spread, sceso sotto i 280 punti: Unicredit\n(-0,32%) \u00e8 il miglior titolo nel paniere principale e Bpm cede\nlo 0,58%. Contiene le perdite anche la Juve (-0,52%). Fanno\nmolto peggio invece un po' tutti gli altri settori: Buzzi Unicem\n(-2,43%), Leonardo (-2,4%), Terna (-2,34%) e Tenaris (-2,19%)\ncos\u00ec come Ferragamo (-2,1%). Meno decise le vendite su Fca\n(-1,42%) ed Exor (-1,64%). Fuori dal Ftse Mib in controtendenza \nMediaset (+0,15%) premiata per l'ingresso in forze nel capitale\ndi Prosieben1 (+4,5% a Francoforte), male Salini (-1,8%).", "titolo_articolo": "Borsa: Europa cede, Milano -1,2%", "tags": ["mercati; borse", "macroeconomia", "attivit\u00e0 titoli", "archiviato", "tenaris", "buzzi unicem", "leonardo", "person", "wall street", "juventus", "mediaset", "unicredit", "organization"]}