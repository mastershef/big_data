{"categoria": "Economia", "sottotitolo": "Dopo anni di contrazione. Ma aspettative del settore prudenti", "testo": "(ANSA) - ROMA, 30 MAG - Dopo anni di contrazione, il leasing\nimmobiliare non residenziale segna un +9% nei contratti e un\n+10% in valore nel 2018, il pi\u00f9 alto degli ultimi sei anni, con\noltre 4,1 miliardi di stipulato. Sono le stime di Assilea\nAssociazione italiana leasing nel rapporto immobiliare non\nresidenziale 2019 realizzato con l'Osservatorio del mercato\nimmobiliare-Agenzia delle Entrate. \n   Il primo quadrimestre 2019 mostra invece un dato lievemente\npositivo per il solo effetto del buon andamento degli immobili\n\"da costruire\" di importo superiore ai 2,5 milioni di euro (i\ncosiddetti big ticket) e soprattutto di una ripresa nel mese di\naprile. E, alla fine dello scorso anno, del resto, le\naspettative degli operatori erano orientate alla prudenza, se\nnon negative.\u00a0\u00a0\u00a0\n\t\t\t\t   Nel 2018 la maggiore concentrazione dei contratti di leasing\n\u00e8 in Lombardia (27%), Emilia Romagna (16%) e Veneto (14%), ma si\nregistra una progressione a doppia cifra in Friuli Venezia\nGiulia, Lazio, Marche, Puglia e Sicilia.", "titolo_articolo": "Leasing in crescita del 10% nel 2018", "tags": ["costruzioni; propriet\u00e0", "archiviato", "assilea associazione", "organization"]}