{"categoria": "Economia", "sottotitolo": "Mille cavalli, 0-100 km/h in 2,5 secondi, anche modalit\u00e0 eDrive", "testo": "(ANSA) - MARANELLO (MODENA), 29 MAG - Forme da navicella\nspaziale e prestazioni mai raggiunte prima per la Ferrari della\nsvolta. E' la SF90 Stradale, la Rossa pi\u00f9 veloce di sempre, la\nprima supercar ibrida di serie di Maranello. Estrema in ogni sua\nparte, nel nome richiama la Scuderia Ferrari di cui ricorrono i\n90 anni. 'Sorella' della vettura da pista, la nuova creatura\nsvelata a Fiorano si pone al top della gamma del Cavallino\nannunciando numeri record: 1000 cv, unendo propulsore termico e\nelettrico e 2,5 secondi per passare da 0 a 100 km/h. \n    E per la prima volta una Ferrari potr\u00e0 essere guidata anche\nin modalit\u00e0 completamente elettrica e mentre questo accade sar\u00e0 \nstranamente silenziosa, cio\u00e9 non emetter\u00e0 il rombo famoso in\ntutto il mondo: avr\u00e0 un'autonomia, in eDrive, di 25 chilometri.\u00a0\u00a0\u00a0\n\t\t\t\tPer Louis Camilleri, ad del Cavallino, si tratta \"di una pietra\nmiliare nella nostra storia\". Trazione integrale, velocit\u00e0\nmassima dichiarata 340 km/, il prezzo sar\u00e0 comunicato nelle\nprossime settimane.", "titolo_articolo": "Svolta ibrida Ferrari,ecco SF90 Stradale", "tags": ["automobilismo", "archiviato", "louis camilleri", "person"]}