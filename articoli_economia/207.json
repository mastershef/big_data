{"categoria": "Economia", "sottotitolo": "Stm sconta ritorsione Cina su minerali rari, positiva Mediaset", "testo": "(ANSA) - MILANO, 29 MAG - Si conferma debole Piazza Affari\nnella prima mezz'ora di scambi (Ftse Mib -1,1% a 20.037 punti),\nmentre persiste il problema tecnico del server di Borsa Italiana\nche non impedisce tuttavia ad altre piattaforme la diffusione\ndei dati. L'intero paniere \u00e8 in rosso a parte Recordati\n(+0,16%). Perdono terreno, in particolare, Stm (-2,55%), dopo le\nritorsioni annunciate dalla Cina sui minerali rari, necessari\nper la produzione di microprocessori. Segno meno anche per Buzzi\n(-1,77%), mentre lo spread in cauto rialzo a 286 punti continua\na i bancari Banco Bpm (-1,63%), Unicredit (-1,38%) e Intesa\n(-1,35%). In calo anche Saipem (-1,32%) ed Eni (-1,27%), con la\nnuova discesa del greggio (Wti -1,32%). Gi\u00f9 anche Fca (-1,35%)\ninsieme a Renault (-0,97% a Parigi), con cui sono in corso\ntrattative per una fusione. Bene Mediaset (+0,84%) dopo\nl'acquisizione del 9,6% in ProSieBen (+6,79% a Francoforte).", "titolo_articolo": "Borsa: Milano debole (-1,1%) con spread", "tags": ["attivit\u00e0 titoli", "fusioni; acquisizioni; cambi gestione", "archiviato", "mediaset", "person", "eni", "piazza affari", "renault", "borsa italiana", "unicredit", "intesa sanpaolo", "organization"]}