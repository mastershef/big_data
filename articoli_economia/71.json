{"categoria": "Economia", "sottotitolo": "Minacce Trump a Messico pesano sui costruttori di autoauto", "testo": "(ANSA) - MILANO, 31 MAG - Le Borse europee adeguano il calo\nall'andamento di Wall Street, dopo le minacce del presidente\ndegli Stati Uniti Donald Trump di applicare dazi nei confronti\ndel Messico, luogo di produzione per diverse case\nautomobilistiche Oltreoceano. Madrid (-1,6%) \u00e8 la peggiore,\npreceduta da Francoforte (-1,5%), Parigi (-1,15%), Milano (-1%)\ne Londra (-0,8%). Scende a 284 punti lo spread tra Btp e Bund\ndecennali tedeschi, di soli 22,7 punti sotto a quello greco,\nmentre sui 5 anni l'Italia \u00e8 ancora sopra di 1,5 punti a 228,6\npunti sui Bund. In rialzo l'euro a 1,11 dollari, dopo il\nrallentamento sopra le stime degli indici sulla fiducia\ndell'Universit\u00e0 del Michigan. Ad appesantire i listini il\ncomparto dell'auto (-3,5%) e i tecnologici (-1,7%). Sotto\npressione, per timori dei nuovi dazi, gli automobilistici\nRenault (-4,66%), Fca (-4,61%) e Volkswagen (-3,07%). Il passo\nindietro del greggio (Wti -2,88%) penalizza Tullow (-4,24%),\nSaipem (-2,29%), Repsol (-1,23%), Total (-1%) ed Eni (-0,5%).", "titolo_articolo": "Borsa:Europa come Wall Street,Milano -1%", "tags": ["attivit\u00e0 titoli", "azioni", "archiviato", "donald trump", "person", "wall street", "eni", "piazza affari", "volkswagen", "repsol", "total", "organization"]}