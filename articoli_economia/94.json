{"categoria": "Economia", "sottotitolo": "Pmi selezionate potranno partecipare a programmi di crescita", "testo": "(ANSA) - PADOVA, 30 MAG - Valorizzare le piccole e medie\nimprese che rappresentano un esempio di eccellenza\nimprenditoriale e del made in Italy: \u00e8 l'obiettivo di\n\"Imprese Vincenti\", il roadshow di Intesa Sanpaolo che oggi ha\nportato a Padova 15 aziende del Nordest economicamente solide e\nin crescita da tre esercizi consecutivi, con un numero di\ndipendenti non in diminuzione e indici di redditivit\u00e0\npositivi. Lanciato a febbraio 2018, \"Imprese Vincenti\" ha\nselezionato 120 imprese in tutta Italia, e ha gi\u00e0 fatto tappa a\nMilano, Bologna e Torino. L'evento padovano ha messo in mostra\n15 aziende di Veneto, Trentino-Alto Adige e Friuli-Venezia\nGiulia, che hanno raccontato il proprio percorso di sviluppo:\nHOME, H-07, Maglificio Ferdinanda, Tessuti Artistici Fortuny ed\nEmmegi Ricami per la categoria Moda e Design; Botter, Vi.V.O.\u00a0\u00a0\u00a0\n\t\t\t\tCantine, Bottega, The Bridge e Il Granaio delle idee per la\ncategoria Food & Beverage; Turatti, Galdi, Cytech, Epoca e\nVismec per la categoria Industria e Servizi.", "titolo_articolo": "Intesa, le 'Imprese Vincenti' a Nordest", "tags": ["economia; affari e finanza", "arredamento; mobili", "archiviato", "ferdinanda maglificio", "person", "intesa sanpaolo", "organization"]}