{"categoria": "Economia", "sottotitolo": "'Anche incertezze Italia pesano su crescita Ue'", "testo": "Il caso dell'Italia, con uno spread che sale o scende a seconda dello scontro fra l'Italia e le istituzioni europee, mostra che \u00e8 importante seguire le regole. Lo ha detto Luis De Guindos, vicepresidente della Banca centrale europea, notando che ogni volta che le tensioni fra Roma e Bruxelles aumentano \"gli spread salgono\". Guindos ha aggiunto che il problema dell'Italia \u00e8 la bassa crescita.Le incertezze politiche in Italia pesano sulla crescita dell'Eurozona. Lo scrive la Banca centrale europea nel Rapporto sulla stabilit\u00e0 finanziaria. \"Il rallentamento della crescita dell'Eurozona pu\u00f2 essere attribuito alla spinta pi\u00f9 debole della domanda estera, cos\u00ec come ad alcuni fattori specifici di Paesi e di settori economici, come alcune discontinuit\u00e0 nel settore automobilistico tedesco e l'impatto sulla fiducia delle incertezze politiche, e di policy, in Italia\".\"Alcune banche continuano a essere vulnerabili a un possibile aggravarsi dei timori sul rischio sovrano\", dal momento che \"la situazione patrimoniale delle banche con importi ragguardevoli di bond sovrani, messi a bilancio al fair value, resta esposta a improvvisi aumenti dei premi di rischio\". Lo nota la Bce nel Rapporto sulla stabilit\u00e0 finanziaria, mettendo in evidenza Italia e Portogallo, dove \"l'esposizione al debito sovrano nazionale rimane elevata o \u00e8 aumentata dagli inizi del 2018\".", "titolo_articolo": "Bce: spread Italia mostra regole vanno seguite", "tags": []}