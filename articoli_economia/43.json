{"categoria": "Economia", "sottotitolo": "In rosso le banche con il rialzo dello spread tra Btp e Bund", "testo": "(ANSA) - MILANO, 31 MAG - La Borsa di Milano amplia il calo\ncon il Ftse Mib che cede l'1,3% a 19.677 punti, in linea con gli\naltri listini del vecchio continente, dopo le minacce di Donald\nTrump di imporre i dazi al Messico. Prosegue in rialzo lo spread\ntra Btp e Bund tedesco a 291 punti base con il rendimento del\ndecennale italiano al 2,72%.\u00a0\u00a0\u00a0\n\t\t\t\t   A Piazza Affari \u00e8 in forte calo il comparto dell'auto con Fca\n(-4,2%), Cnh (-2,3%) e Pirelli (-2,1%) e Brembo (-1,5%). In calo\nanche per le banche con le tensioni sui titoli di stato. Tra gli\nistituti di credito sono in rosso Ubi (-2,3%), Intesa (-2,2%),\nMps (-1,9%), Unicredit e Banco Bpm (-1,8%) e Bper (-1,7%).\u00a0\u00a0\u00a0\n\t\t\t\t   In negativo anche gli energetici che risentono dell'andamento\ndel prezzo del petrolio. In forte calo Tenaris (-5,3%), Saipem\n(-1,8%), Saras (-1,3%) ed Eni (-1%). Seduta in positivo per la\nJuve (+1,1%), Leonardo (+0,8%) e Mediaset (+0,8%).", "titolo_articolo": "Borsa: Milano rallenta,gi\u00f9 Tenaris e Fca", "tags": ["attivit\u00e0 titoli", "azioni", "petrolio e gas; prezzi", "archiviato", "donald trump", "leonardo da vinci", "person", "eni", "piazza affari", "juventus", "mediaset", "banca monte dei paschi", "unicredit", "intesa sanpaolo", "pirelli", "ubi banca", "organization"]}