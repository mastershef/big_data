{"categoria": "Economia", "sottotitolo": "Rischio disincentivo ad occupazione, specie al Sud e 'nero'", "testo": "(ANSA) - ROMA, 1 GIU - Le imprese cercano profili diversi di\nlavoratori da quelli che percepiranno il reddito di cittadinanza\nrendendo cos\u00ec difficile il compito ai Centri per l'impiego. Lo\nscrive la Banca d'Italia nella relazione annuale secondo cui il\nsussidio \"decresce significativamente all'aumentare del reddito\nda lavoro e potr\u00e0 scoraggiare l'accettazione o la prosecuzione\ndi rapporti di lavoro precari e non particolarmente\nremunerativi\". \"Il disincentivo all'occupazione si\nconcentrerebbe in segmenti con prospettive occupazionali gi\u00e0\nlimitate (persone giovani, con impieghi precari e nel\nMezzogiorno), che risentirebbero ulteriormente di prolungati\nperiodi di inattivit\u00e0. La struttura e la generosit\u00e0 del sussidio\npotrebbero inoltre favorire forme di lavoro irregolare, se le\nmisure sanzionatorie previste dalla legge trovassero difficile\napplicazione concreta\", conclude Banca d'Italia.", "titolo_articolo": "Reddito, dubbi di Bankitalia", "tags": ["lavoro", "banche", "macroeconomia", "archiviato", "banca d'italia", "organization"]}