{"categoria": "Economia", "sottotitolo": "Salvini: 'Governo va avanti se si tagliano le tasse'. Reddito: Tridico: '1 milione 270mila domande, 1 miliardo di risparmi'", "testo": "E' atteso per mercoled\u00ec il giudizio dell'Ue sulla lettera di replica dell'Italia sul devito. Il commissario agli Affari Economici Pierre Moscovici intanto avverte: \"L'Europa \u00e8 una compropriet\u00e0, ci sono regole che tutti osservano e non possiamo avere nemmeno uno che se ne disinteressi. Ma la mia parola d'ordine \u00e8 dialogo, dialogo, dialogo\".\n\"Ne saprete di pi\u00f9 mercoled\u00ec\", ha concluso il francese, riferendosi al momento in cui la Commissione dovr\u00e0 dare il suo parere sulla lettera inviata da Roma.\u00a0\nIntanto Salvini insiste sul fronte fisco: \"Il Governo va avanti se mantiene l'impegno di tagliare le tasse, presto e bene. Con Tria abbiamo ragionato di tasse e Europa, uno choc fiscale \u00e8 l'unico modo per rilanciare l'Italia\". Il ministro aveva prima colloquiato con il il collega dell'Economia.\nNel frattempo emergono i dati sul reddito di cittadinanza: \"fino al 31 maggio sono state 1 milione e 270 mila, sono in linea con quelle previste e c'\u00e8 un tasso di rifiuto del 25%, cio\u00e8 quelle respinte. Se si conferma questo andamento avremo 1 miliardo l'anno che poi potr\u00e0 essere utilizzato dal Governo\".", "titolo_articolo": "Ue, Moscovici avverte: 'Dialogo ma nessuno pu\u00f2 ignorare le regole'", "tags": []}