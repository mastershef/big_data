{"categoria": "Economia", "sottotitolo": "Spread risale a 287 punti, contrastate Intesa e Unicredit", "testo": "(ANSA) - MILANO, 31 MAG - Piazza Affari ha chiuso una seduta\npiuttosto mossa, scendendo fino al -2%, per poi segnare un\nultimo passo indietro dello 0,73% a 19.802 punti, sui livelli\ndello scorso 14 febbraio. In ripresa gli scambi, per 2,33\nmiliardi di euro di controvalore. Sul listino ha prevalso il\nsegno meno, con Juventus (+5,11%), dopo nuove indiscrezioni su\nun possibile arrivo di Pep Guardiola, agli antipodi rispetto a\nFca (-4,76%). Quest'ultima ha frenato insieme a Renault (-4,55%\na Parigi), con cui sta valutando un progetto di fusione. Segno\nmeno anche per Exor (-2,57%) e Cnh (-1,84%), mentre Ferrari\n(-0,31%) si \u00e8 mossa poco. Ha pesato sulle banche il\ndifferenziale tra titoli di stato italiani e tedeschi, che ha\nchiuso a 287 punti, 20 in meno di quello greco, poco sotto il\nmassimo di giornata a 290. Contrastate Intesa (-1,68%),\nUnicredit (+0,2%) e Banco Bpm (+0,78%).", "titolo_articolo": "Borsa,Milano chiude sopra minimi (-0,7%)", "tags": ["attivit\u00e0 titoli", "macroeconomia", "archiviato", "banco bpm", "piazza affari", "juventus", "renault", "unicredit", "intesa sanpaolo", "organization"]}