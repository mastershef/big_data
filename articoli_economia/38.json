{"categoria": "Economia", "sottotitolo": "Libro bianco, su nodo commerciale nessun compromesso su principi", "testo": "La rapida escalation della guerra commerciale non ha \"fatto di nuovo grande l'America\", usando lo slogan di Donald Trump, ma ha danneggiato l'economia Usa: il libro bianco cinese sul contenzioso commerciale con Washington, diffuso oggi, rimarca che \"la sovranit\u00e0 e la dignit\u00e0 di un Paese devono essere rispettate e qualsiasi accordo raggiunto dalle due parti deve basarsi su uguaglianza e beneficio reciproco\". La Cina, ad ogni modo, vuole \"una soluzione attraverso il dialogo, ma non accetter\u00e0 compromessi sui principi primari\". \"I dazi americani non hanno dato slancio all'economia. Invece, l'hanno seriamente danneggiata\", sottolinea il rapporto, finalizzato a contrastare i richiami di Donald Trump alle difficolt\u00e0 accusate da Pechino. Negli Usa, invece, sono saliti \"i costi della produzione e i prezzi al consumo minacciando la crescita dell'economia\". La rottura dei colloqui sono da \"addebitare solo e interamente agli Usa\" per il continuo cambio di richieste e le accuse \"incaute\".", "titolo_articolo": "Cina: Da scontro dazi non grandi USA", "tags": ["prezzi", "pubblicit\u00e0", "archiviato", "donald trump", "person"]}