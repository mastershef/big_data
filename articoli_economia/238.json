{"categoria": "Real Estate", "sottotitolo": "Ad,anticipati risultati piano.Interesse operatori internazionali", "testo": "(ANSA) - ROMA, 28 MAG - Per il \"Roma Convention Center La\nNuvola \"pensavamo di raggiungere il pareggio di bilancio in 4-5\nanni ma \u00e8 avvenuto in soli 2 anni, tanto che siamo andati in\nutile di 500 mila euro e per il 2019, malgrado sia un anno\ndispari e con meno eventi, contiamo di eguagliare i risultati\ndel 2018 e magari fare qualcosa in pi\u00f9 ma siamo prudenti. Lo\nafferma l'ad di Eur spa Enrico Pazzalli in una conversazione con\nl'ANSA sui risultati 2018 della Spa chiusi in utile di 2,45\nmilioni. Per Pazzalli la 'Nuvola' \"ha avuto ottimi risconti nei\nroad show che abbiamo tenuto con gli operatori internazionali\" a\ndimostrazione che \"Roma \u00e8 attraente come destinazione\ndell'industria congressuale\" rispetto ad altre citt\u00e0 con\ncaratteristiche simili. L'ad ha sottolineato \"l'incremento degli\nspazi concessi in locazione (il tasso di sfitto \u00e8 diminuito\npassando dal 3,9% del 2017 al 2,5% del 2018) e la conseguente\ncrescita del fatturato ad essi connesso, anche in riferimento al\nmiglioramento della gestione dei contratti e soprattutto ai\nprocessi di contenimento dei costi operativi, rispetto al\nfatturato\". Si tratta \"di un ulteriore passo in avanti verso la\nstabilit\u00e0 dell'equilibrio della gestione, garantendo continuit\u00e0\nnella redditivit\u00e0 dell'azienda\".", "titolo_articolo": "Eur spa: Pazzali, bene Nuvola, Roma attraente per eventi", "tags": ["profitti", "archiviato", "convention center la nuvola", "enrico pazzalli", "person", "eur spa", "ansa", "organization"]}