{"categoria": "Economia", "sottotitolo": "Palazzo ora gruppo Intesa. Preliminare con Covivio da 263mln", "testo": "(ANSA) - ROMA, 30 MAG - La storica sede della Snia Viscosa di\nMilano, passata poi alla Banca Commerciale e quindi al gruppo\nIntesa Sanpaolo viene acquistata da Kryalos Sgr. La societ\u00e0,\nattraverso il fondo di investimento immobiliare alternativo\nArete, ha siglato in data odierna un contratto preliminare da\n263,5 milioni di euro per l'acquisizione da Covivio di un\nportafoglio di dieci immobili ad uso uffici localizzati in\ndiverse citt\u00e0 tra cui Milano, Roma e Venezia. \"In particolare,\nl'immobile di Milano, con destinazione d'uso uffici, \u00e8\nlocalizzato in Via Montebello, 18. Con una superficie lorda di\noltre 30.000 mq, si compone di sette piani fuori terra e due\npiani interrati ed \u00e8 attualmente oggetto di un intervento di\nristrutturazione che terminer\u00e0 a fine 2019. Ha rappresentato una\ndelle sedi storiche di un primario istituto bancario, che ne \u00e8\ntuttora l'unico conduttore (Fideuram, gruppo Intesa)", "titolo_articolo": "Kryalos acquista 10 immobili per 263mln", "tags": ["banche", "contratti", "prezzo terreni", "archiviato", "gruppo intesa", "intesa sanpaolo", "organization"]}