{"categoria": "Real Estate", "sottotitolo": "", "testo": "(ANSA) - L'AQUILA, 30 MAG - \"Cgil, Cisl e Uil insieme hanno\nprotestato proprio l'altro giorno sotto Montecitorio, perch\u00e9 io\nnon lo definirei 'Sblocca cantieri', questa \u00e8 una fake news, se\nci fossero cantieri fermi avrebbe senso intervenire per farli\nripartire, con proposte che gi\u00e0 sono in campo a partire dalla\nsalvaguardia delle imprese pi\u00f9 importanti che sono in\ndifficolt\u00e0\". Cos\u00ec il segretario generale nazionale della Fillea\nCgil, Alessandro Genovesi, intervenendo oggi all'Aquila al\nconvegno \"Il lavoro edile nei cantieri dei crateri sismici e\nnella regione. Esigenza di legalit\u00e0 e proposte di legge per un\nsettore trasparente e sicuro\", promosso dal sindacato a dieci\nanni dal terremoto dell'Aquila.\u00a0\u00a0\u00a0\n\t\t\t\t   \"Oggi il vero 'Sblocca cantieri' sarebbe uno strumento che\npermetta meno passaggi burocratici dal Cipe alla progettazione\nesecutiva, tutto questo non c'\u00e8, ma c'\u00e8 una serie di norme che\nriproducono la vecchia legge Lunardi, cio\u00e8 il 'General\ncontractor', ovvero chi progetta, esegue e collauda \u00e8 la stessa\npersona, \u00e8 come chiedere all'oste se il vino \u00e8 buono; aumenta\npoi la percentuale di subappalto, noi abbiamo adesso il 30%\nmassimo di opere subappaltabili, il decreto di riforma le porta\nal 50%, questo vuol dire che in un cantiere ci saranno fino a\n15-16 imprese che operano, in cui il lavoratore avr\u00e0 difficolt\u00e0\na capire perfino per chi lavora e in cui si proporr\u00e0 il problema\ndella sicurezza, perch\u00e9 senza coordinamento un cantiere \u00e8 un\nambiente complesso e pericoloso; c'\u00e8 per esempio il ritorno al\nmassimo ribasso, una delle pi\u00f9 grandi disgrazie del nostro paese\n\u00e8 proprio il fatto che una persona per vincere una gara pu\u00f2 fare\nil massimo ribasso e dove risparmia? Mettendo un po' di sabbia,\ngli operai lavorano 40 ore, ma vengono pagati per 20, per questo\nnoi lo abbiamo chiamato 'Sblocca porcate'\".(ANSA).", "titolo_articolo": "Cantieri: Fillea Cgil, dl non li sblocca, \u00e8 una fake news", "tags": ["sindacati", "codici", "terremoto", "aree urbane", "grandi opere", "archiviato", "alessandro genovesi", "person", "montecitorio", "cgil", "comitato interministeriale per la programmazione economica", "cisl", "uil", "organization"]}