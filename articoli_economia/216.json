{"categoria": "Economia", "sottotitolo": "Era all'1,1% ad aprile. Pesa stagionalit\u00e0 e frenata carburanti", "testo": "L'inflazione, la crescita annua del'indice dei prezzi al consumo, a maggio rallenta allo 0,9%.\u00a0\u00a0Era all'1,1% ad aprile. Lo rileva l'Istat, diffondendo le stime preliminari. Si torna cos\u00ec ai livelli di gennaio.\nSu base congiunturale il rialzo si ferma allo 0,1%. Alla base della \"lieve\" decelerazione, spiega l'Istat, c'\u00e8 un effetto di rientro rispetto ai balzi dovuti ai 'ponti' di aprile. Ma sul dato influisce anche la frenata registrata per i beni energetici non regolamentati, che coincidono in sostanza con i carburanti.\nA maggio i prezzi del cosiddetto 'carrello della spesa', ovvero l'insieme dei beni alimentari, per la cura della case e della persona, salgono dello 0,5% su base annua. Lo rileva l'Istat rilasciando le stime preliminari.\u00a0\u00a0\u00a0 Seppure in leggera accelerazione a confronto con il dato di aprile (+0,3%) la crescita dei prezzi per questo segmento risulta quasi dimezzata rispetto al tasso d'inflazione generale (+0,9%).", "titolo_articolo": "Prezzi: inflazione rallenta allo 0,9", "tags": ["inflazione; deflazione", "questioni spesa", "prezzi", "consumatori", "archiviato", "istat", "organization"]}