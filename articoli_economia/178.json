{"categoria": "Economia", "sottotitolo": "Tribunale decide su uscita fallimento e ritorno 'straordinaria'", "testo": "(ANSA) - ANCONA, 30 MAG - \"Siamo in attesa del pronunciamento\ndel Tribunale di Bologna perch\u00e9 dall'incontro dei giorni scorsi\ncon il governo \u00e8 emersa la richiesta di uscire dal fallimento e\ndi tornare all'amministrazione straordinaria\". Lo ha detto il\nsegretario della Cgil Maurizio Landini ad Ancona, dove ha\npartecipato all'inaugurazione della sede urbana del sindacato,\nin merito al fallimento di Mercatone Uno e alla chiusura dei\nnegozi. Landini ha riferito anche di un incontro in programma al\nMinistero con i fornitori. Tornare all'amministrazione\nstraordinaria, ha osservato, \"vuol dire poter dare la cassa\nintegrazione intanto ai lavoratori, avere un sostegno del\nreddito e prendere il tempo necessario per verificare la\npossibilit\u00e0 che ci siano altre offerte e soluzioni industriali\".\u00a0\u00a0\u00a0\n\t\t\t\t\"Il primo obiettivo - ha concluso - \u00e8 tutelare anche con un\nammortizzatore sociale per garantire un reddito ma l'obiettivo\nvero \u00e8 continuare a dare una lavoro a queste persone e per\nquesto vanno trovate soluzioni industriali\".", "titolo_articolo": "Ladini,Cig e soluzione per Mercatone Uno", "tags": ["sindacati", "politica", "archiviato", "maurizio landini", "person", "cgil", "organization"]}