{"categoria": "Economia", "sottotitolo": "Sale Pil Francia, attesi disoccupa Germania e fiducia Italia", "testo": "(ANSA) - MILANO, 29 MAG - Borse orientali in ordine sparso\ndopo la chiusura in calo dell'Europa e di Wall Street, dopo la\nminaccia di Pechino di includere nella disputa sui dazi i\nminerali rari necessari per produrre componenti tecnologiche.\u00a0\u00a0\u00a0\n\t\t\t\tTokyo ha lasciato sul campo l'1,21%, Taiwan lo 0,1%, Seul\nl'1,25% e Sidney lo 0,69%, mentre Shanghai, ancora aperta, sale\ndello 0,36%, all'opposto di Hong Kong (-0,31%) e di Mumbai\n(-0,19%). In rosso i futures sull'Europa e sugli Usa. In rialzo\nsopra le stime su base annua il Pil trimestrale francese\n(+1,2%,), mentre sono attesi i disoccupati tedeschi in maggio e\nla fiducia delle imprese e dei consumatori in Italia. Dagli Usa\ninvece sono in arrivo le richieste di mutui e l'indice\nmanifatturiero della Fed di Richmond. In luce sulla Piazza di\nTokyo Nissan (+1,84%) e Mitsubishi (+2,52%), i due titoli\ncoinvolti nell'operazione in fase di studio tra Fca e Renault.", "titolo_articolo": "Borsa:Asia in ordine sparso,Tokyo -1,21%", "tags": ["mercati; borse", "macroeconomia", "attivit\u00e0 titoli", "archiviato", "wall street", "fed", "piazza affari", "mitsubishi", "organization"]}