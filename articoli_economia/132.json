{"categoria": "Criptovalute news", "sottotitolo": "Nasce Hn Blockchain per certificati su blockchain", "testo": "(ANSA) - MILANO, 30 MAG - Utilizzare la tecnologia blockchain\ncome \"strumento anticontraffazione\" per certificare oggetti di\nlusso, marchi, esami medici e molto altro. E' questo l'obiettivo\ndi Hn Blockchain, startup innovativa costituita da Humanativa\nGroup, che sviluppa prodotti e servizi basati sulla cosiddetta \n\"catena di blocchi\". \n    \"La Blockchain, inizialmente applicata alle transazioni\nmonetarie digitali senza intermediari, oggi viene utilizzata\nvalidamente anche quale avanzato metodo certificazione\", spiega\nla startup, principale sponsor dell'evento \"Blockchain Hype or\ndisruption\" che si svolger\u00e0 domani a Roma. Questa tecnologia \"si\npresta ad essere impiegata per certificare in modo univoco e\nincontrovertibile la propriet\u00e0 di un bene fisico o digitale -\nspiega una nota -, ma anche molti altri aspetti della vita\nquotidiana, tra cui, a titolo esemplificativo, marchi, oggetti\ndi lusso, esami medici e referenze lavorative\". In tal senso, Hn\nBlockchain si occupa di realizzare l'infrastruttura per la\ngestione e l'emissione di certificati digitali in blockchain. I\nprincipali circuiti pubblici di riferimento su cui si appoggia\nla piattaforma, che ad oggi ha raccolto oltre 20 milioni di euro\ncon oltre 40 milioni di utenti, sono Ethereum e Bitcoin. Hn\nBlockchain propone anche una serie di servizi come un\nportafoglio elettronico con funzionalit\u00e0 avanzate e un servizio\ndi \"exchange\" per criptomonete. Humanativa Group, la holding che\ncontrolla e gestisce le attivit\u00e0 Ict del gruppo romano Commini,\ncontrolla il 51% della nuova startup(ANSA).", "titolo_articolo": "Blockchain: Humanativa crea startup 'anticontraffazione'", "tags": []}