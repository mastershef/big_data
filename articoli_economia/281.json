{"categoria": "Economia", "sottotitolo": " M5s,ok flat tax in deficit,anche Tria condivide", "testo": "\"Non discuto adesso davanti ai giornalisti come si far\u00e0 la flat tax: un progetto di flat tax non \u00e8 ancora arrivato a Palazzo Chigi\". Cos\u00ec il presidente del Consiglio Giuseppe Conte risponde a chi, a margine di un evento in Campidoglio, gli chiede se sia favorevole a realizzare la flat tax in deficit, come propongono Lega e M5s.\nAncora oggi, il vicepremier leghista, Matteo Salvini ha rilanciato la Flat Tax, commentando le Considerazioni finali del Governatore.\u00a0\n\"La proposta della Lega di finanziare in deficit la flat tax - dicono autorevoli fonti parlamentari del Movimento 5 Stelle - ci trova favorevoli. A maggior ragione se, come apprendiamo, Tria gi\u00e0 condivide questa idea: ben venga il regime fiscale al 15% per i redditi fino ai 65.000 euro\".\n\"Ci prendiamo ancora questi giorni ma sicuramente luned\u00ec sar\u00e0 la prima buona occasione per fare il punto della situazione - ha detto ancora Conte -: voglio parlare agli italiani. Questo \u00e8 il governo del cambiamento, della chiarezza\".\u00a0 \"Dobbiamo massima chiarezza agli italiani\", aggiunge.\n\"Luned\u00ec sar\u00e0 la prima buona occasione per fare il punto della situazione - afferma il presidente del consiglio -. Voglio parlare agli italiani. Questo \u00e8 il governo del cambiamento: ho sempre rivendicato un cambiamento nel senso della chiarezza di intenti rispetto ai programmi, sicurezza del cammino che sia strategico, che proceda in modo lungimirante e senza strappi. Dobbiamo afferrare queste premesse e queste condizioni per poter proseguire\".", "titolo_articolo": "Conte, flat tax in deficit? Progetto ancora non c'\u00e8", "tags": []}