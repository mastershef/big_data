{"categoria": "Economia", "sottotitolo": "Sono 822mila, davanti Francia e Germania. Cresce fatturato", "testo": "Il caff\u00e8 resta il prodotto pi\u00f9 consumato ai distributori automatici in Italia ma avanzano il bio e i prodotti freschi. Nel rapporto 2018 dell'associazione di settore Confida con Accenture, l'Italia \u00e8 il paese europeo col maggior numero di distributori automatici installati, ce n'\u00e8 uno ogni 73 abitanti contro una media Ue di 1 ogni 190 e si \u00e8 raggiunto il numero di 822.175. La Francia che \u00e8 al secondo posto ne ha circa 600 mila e la Germania poco pi\u00f9 di 550 mila.\u00a0\u00a0\u00a0 Cresce il fatturato del 3% a quasi 2 miliardi di euro. \"Il caff\u00e8 - si legge - rappresenta il prodotto pi\u00f9 consumato dell'automatico, con l'86% dei volumi del caldo, che corrispondono a 2,8 miliardi di consumazioni (+1,68%). L'acqua minerale \u00e8 la bevanda pi\u00f9 consumata (77% del segmento), tiene la Cola ma calano le altre bevande gasate. Agli italiani piacciono pi\u00f9 gli snack dolci (323,3 milioni di confezioni vendute) che salati 265,4 milioni di consumazioni e insieme rappresentano il 75% del segmento che \u00e8 sostanzialmente stabile.", "titolo_articolo": "Italia a top distributori automatici", "tags": ["risultati aziendali", "archiviato", "unione europea", "organization"]}