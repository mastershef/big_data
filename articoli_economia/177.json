{"categoria": "Economia", "sottotitolo": "Elezioni anticipate ad Atene galvanizzano titoli ellenici", "testo": "(ANSA) - ROMA, 30 MAG - Lo spread fra i titoli decennali\ngreci e i Btp di pari scadenza scende sotto i 40 punti base per\nla prima volta dal 2008, agli albori della crisi del debito\ndella Grecia. \n   In un mercato che premia i titoli greci dopo che il governo\nTsipras \u00e8 stato costretto al voto anticipato, il differenziale\ncon Btp oggi vale appena 38 punti base. Al picco della crisi\nellenica, nel 2012, lo spread Grecia-Italia aveva superato i 27\npunti percentuali (2.700 punti base).\u00a0\u00a0\u00a0\n\t\t\t\t   Lo spread tra Btp e Bund, intanto, viaggia in lieve rialzo a\n283 punti base con un tasso del titolo italiano al 2,65%.", "titolo_articolo": "Spread Grecia-Italia ai minimi dal 2008", "tags": ["banche", "macroeconomia", "azioni", "archiviato"]}