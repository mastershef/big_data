{"categoria": "Speciali", "sottotitolo": "'Pi\u00f9 facile spiegare transessualit\u00e0 ai bimbi che agli adulti'", "titolo_articolo": "Festival del giornalismo: Luxuria, la tesi gender non esiste", "testo": "\"La teoria del gender non esiste perch\u00e9 non c'\u00e8 nessuno che si \u00e8 messo in testa l'idea di convertire, cambiare, deviare la naturale eterosessualit\u00e0 degli adolescenti o degli adulti\": \u00e8 quanto ha detto Vladimir Luxuria in un'intervista con l'ANSA al Festival di Giornalismo di Perugia. \"In primo luogo - ha aggiunto - \u00e8 impossibile cambiare la natura delle persone e poi noi ci bastiamo per quelli che siamo, vorremmo solo migliorare la qualit\u00e0 delle nostre vite. Purtroppo - ha detto ancora l'attivista - c'\u00e8 anche un certo tipo di giornalismo che vuole fare terrorismo culturale sulle nostre vite, terrorismo che si basa, ad esempio, su questa fantomatica teoria del gender\".\u00a0\n\nFestival Giornalismo, Luxuria: ideologia gender non esiste\n\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\n\nLuxuria, rispondendo alla domanda se l'Italia \u00e8 un Paese omofobo, sottolinea: \"Pi\u00f9 che un Paese omofobo ci sono persone omofobe e soprattutto c'\u00e8 chi fa carriera politica ed economica sull'omofobia. Viviamo in un periodo in cui c'\u00e8 una campagna denigratoria nei nostri confronti. Ad esempio - ha ricordato - il ministro Salvini ha promesso battaglia all'ideologia del gender partecipando a Verona al raduno del Popolo della Famiglia, ma facendo salve le leggi sull'aborto e sulle unioni civili\".\nAl Festival di Giornalismo l'ex parlamentare ha parlato della \"Transessualit\u00e0 spiegata ai bambini (e non solo)\", come aveva fatto qualche settimana fa partecipando alla trasmissione televisiva di Rai Tre \"Alla lavagna\", suscitando molte polemiche. \"La transessualit\u00e0 \u00e8 pi\u00f9 complicata spiegarla agli adulti che ai bambini, stando almeno alla mia esperienza\", ha evidenziato Luxuria. \"Certi adulti effettivamente ne sanno poco, magari perch\u00e9 non hanno mai affrontato il tema, ma questi ascoltano la spiegazione di buon cuore - ha detto - Poi ci sono degli adulti che invece sanno benissimo cosa sia la transessualit\u00e0 ma si rifiutano di volerla comprendere, accettare e la condannano\". \"I bambini invece - ha proseguito - sono tranquilli, fanno domande e chiedono risposte. A loro do la mia spiegazione attraverso un linguaggio giusto, loro ascoltano e vanno oltre e questa \u00e8 la dimostrazione che non nascono con il pregiudizio, ma \u00e8 un qualcosa che gli viene trasmesso e spesso - ha concluso - l'omofobia gli viene insegnata a casa\".", "tags": ["quotidiani e periodici", "mass media", "intrattenimento (generico)", "omosessualit\u00e0", "sesso", "archiviato", "salvini", "vladimir luxuria", "person", "rai tre", "organization"]}