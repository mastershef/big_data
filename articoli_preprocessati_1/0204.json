{"categoria": "Cinema e Film", "sottotitolo": "Regista siciliano al Bif&st, il crimine \u00e8 lusingato da film", "titolo_articolo": "And\u00f2, cinema racconti falsit\u00e0 potere", "testo": "(ANSA) - BARI, 02 MAG - \"Noi viviamo un tempo di false\nrivoluzioni, di annunci di rivoluzioni a cui non segue una\nrivoluzione, ma semmai una restaurazione. Questo \u00e8 il tempo che\nci \u00e8 toccato. Stare l\u00ec a distinguere e ricollocare le cose coi\nnomi giusti \u00e8 importante, \u00e8 il nostro ruolo\". Il regista e\nscrittore siciliano Roberto And\u00f2, protagonista della lezione di\ncinema nel teatro Petruzzelli nella sesta giornata del Bif&st,\nparla della \"politica come riflesso dell'impotenza oggi\ndominante\" e della necessit\u00e0 che il cinema lo racconti. And\u00f2 ha\npoi parlato anche del rapporto tra crimine e cinema. \"Il crimine\nin generale - ha detto - \u00e8 lusingato dal cinema, anche quando ne\nd\u00e0 una rappresentazione efferata\". \"La mafia uccide giornalisti\ne giudici, cineasti non ne ha mai fatti fuori\" sottolinea And\u00f2,\nritenendo che \"tutto quello che \u00e8 avvenuto in Italia attorno a\ncerte fiction non ha fatto altro che fare piacere al crimine,\nperch\u00e9 si rispecchia in un racconto del crimine che diventa\nquasi attraente, seduttivo\".", "tags": ["cinema", "archiviato", "roberto and\u00f2", "person"]}