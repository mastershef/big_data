{"categoria": "Economia", "sottotitolo": "Il primo Smart District d'Italia dovrebbe sorgere a Segrate", "titolo_articolo": "Real estate: firmata convenzione urbanistica per Milano4You", "testo": "(ANSA) - MILANO, 27 MAR - \u00c8 stata firmata la convenzione\nurbanistica per il progetto Milano4You. Vegagest Sgr, in qualit\u00e0\ndi gestore del fondo Aster, il Comune di Segrate, Red e Sei\nOltre, hanno sottoscritto l'atto necessario all'avvio del\nprogetto immobiliare che far\u00e0 nascere alle porte di Milano il\nprimo Smart District integrale in Italia. Il distretto sorger\u00e0\nin un'area di 300 mila mq tra Segrate, Pioltello e Vimodrone, e\nospiter\u00e0 circa 90 mila mq di superficie edificata - costruiti\nintegrando architettura, infrastruttura energetica e piattaforma\ndigitale - immersa in un parco di 80 mila mq. \n   Determinante per la chiusura positiva della vicenda che ha\nvisto diverse battute di arresto \u00e8 stata la ristrutturazione\nfinanziaria del fondo Aster, proprietario dell'area, effettuata\nda Europa Investimenti (azionista di maggioranza della Sgr) e\ndalla controllante Arrow Global. \"Siamo molto soddisfatti, \u00e8 un\nrisultato importante per la nostra societ\u00e0 - spiega in una nota\nClaudio Nardone, a.d. di Vegagest - con il nuovo management e i\ncolleghi di Arrow Global abbiamo lavorato ad una completa\nridefinizione di Vegagest, liquidando il Fondo Europa\nImmobiliare 1 e ristrutturando il fondo Aster. A breve\ncambieremo anche il nome della Sgr e stiamo ripartendo con nuovi\ne importanti progetti per il futuro. Il fondo Aster, che in\npassato ha avuto una vita difficile, oggi rappresenta un\nimportante esempio di come sia possibile creare valore da\nsituazioni complesse recuperando un progetto unico nel suo\ngenere e di respiro internazionale\".(ANSA).", "tags": ["costruzioni; propriet\u00e0", "aree urbane", "azionisti", "archiviato", "claudio nardone", "aster", "person", "vegagest sgr", "organization"]}