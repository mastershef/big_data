{"categoria": "Cinema e Film", "sottotitolo": "Dal 3/5 esposizione a Castel Sismondo con litografie e disegni", "titolo_articolo": "Lynch firma un tributo a Fellini", "testo": "(ANSA) - RIMINI, 24 APR - Una mostra in anteprima italiana\nche il cineasta David Lynch ha realizzato per omaggiare Federico\nFellini, ispirandosi all'ultima scena del film '8 e 1/2', sar\u00e0\nfra gli eventi di punta de 'La Settima Arte-Cinema e Industria',\nmanifestazione internazionale in programma a Rimini dal 3 al 5\nmaggio e inserita tra gli eventi di 'Verso il 2020: 100 anni di\nFellini'. L'esposizione 'David Lynch. Dreams. A Tribute to\nFellini', allestita a Castel Sismondo, comprende 11 litografie\nrealizzate da Lynch in onore di Fellini e 12 disegni del regista\nromagnolo scelti dallo stesso Lynch.\u00a0\u00a0\u00a0\n\t\t\t\t   Altro momento significativo dell'iniziativa - ideata da\nConfindustria Romagna, Khairos e Universit\u00e0 di Bologna, con 60\nappuntamenti fra mostre, masterclass, proiezioni, presentazioni\ndi libri - sar\u00e0 domenica 5 al teatro Galli la cerimonia di\nconsegna del premio 'Cinema e Industria', che verr\u00e0 attribuito,\nda una giuria presieduta da Pupi Avati, a figure che si sono\ndistinte nell'universo delle professioni che caratterizzano la\nfiliera.", "tags": ["celebrit\u00e0", "archiviato", "federico fellini", "david lynch", "person", "confindustria", "organization"]}