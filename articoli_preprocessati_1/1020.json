{"categoria": "Motori", "sottotitolo": "Prima fila Mercedes con Hamilton secondo, quarto Verstappen", "titolo_articolo": "Gp Baku: pole di Bottas, terzo Vettel", "testo": "(ANSA) - ROMA, 27 APR - Valtteri Bottas, su Mercedes, partir\u00e0 in\npole position nel Gp dell'Azerbaigian, quarta prova del Mondiale\ndi Formula 1, in programma domani sul circuito di Baku. Il\nfinlandese ha preceduto di 59 millesimi nell'ultimo tentativo il\ncompagno di squadra Lewis Hamilton, mentre in seconda fila\npartiranno domani Sebastian Vettel con la Ferrari e Max\nVerstappen con la Red Bull. In una tiratissima Q3, dietro ai\nprimi quattro si sono classificati Sergio Perez con la Racing\nPoint e Daniil Kvyat con la Toro Rosso, che partiranno in terza\nfila. In quarta fila ci saranno Lando Norris, con la McLaren e\nKimi Raikkonen sull'Alfa Romeo, autore del nono tempo dietro al\ncompagno di scuderia Antonio Giovinazzi, il quale per\u00f2 sar\u00e0\nretrocesso di dieci posizioni in griglia. Decimo tempo\n'virtuale' per Charles Leclerc, che non ha partecipato alla Q3\nper un incidente nella sessione precedente ma aveva un tempo\ncomunque sufficiente per conquistare domani la quinta fila.", "tags": ["f1", "automobilismo", "archiviato", "charles leclerc", "antonio giovinazzi", "kimi raikkonen", "lando norris", "daniil kvyat", "sergio perez", "max verstappen", "sebastian vettel", "lewis hamilton", "valtteri bottas", "person", "formula 1", "mercedes", "organization"]}