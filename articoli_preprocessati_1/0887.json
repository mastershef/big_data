{"categoria": "Tecnologia", "sottotitolo": "Test su Android, utile a chi ascolta musica prima di dormire", "titolo_articolo": "Spotify sperimenta un 'timer' per le canzoni", "testo": "Spotify sperimenta la funzione 'sleep timer', che potr\u00e0 tornare utile a chi ascolta la musica prima di addormentarsi. Permette agli utenti della piattaforma di canzoni in streaming di interrompere automaticamente la riproduzione dei brani dopo un determinato lasso di tempo. Al momento la funzione \u00e8 in fase sperimentale su Android, come riportano i siti specializzati in tecnologia. 'Sleep timer' dovrebbe presentarsi con una nuova schermata che da' la possibilit\u00e0 a chi ascolta musica di selezionare sei intervalli di tempo predefiniti: 5, 10, 15, 30, 45 minuti e 1 ora, oppure la fine della canzone in esecuzione. Attualmente ancora non \u00e8 chiaro se e quando questa nuova opzione verr\u00e0 introdotta nell'app per Android.", "tags": ["musica", "archiviato"]}