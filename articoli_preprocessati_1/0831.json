{"categoria": "Cultura & Spettacoli", "sottotitolo": "Achromes e Linee, due mostre da Houser and Wirth", "titolo_articolo": "Piero Manzoni in vetrina a New York", "testo": "(ANSA) - NEW YORK, 3 MAG - La meteora Piero Manzoni torna a\nNew York: due mostre parallele della galleria Houser and Wirth a\nChelsea esplorano le opere pi\u00f9 significative di un progenitore\ndell'arte concettuale e figura fondamentale dell'arte italiana. \n   Pittore-non pittore e disgregatore dell'arte prima della\nprematura scomparsa a meno di trent'anni nel 1963, Manzoni\ndivenne internazionalmente famoso nel 1961 per le 90\nlattine-scandalo della \"Merda d'Artista\", \"ma non fu solo\nquello\", spiega all'ANSA  Rosalia Pasqualino di Marineo,\ndirettrice della Fondazione Piero Manzoni a Milano. Le mostre di\nNew York, 'Piero Manzoni. Materials of His Time' e 'Piero\nManzoni. Lines', si articolano su due piani della galleria.\u00a0\u00a0\u00a0\n\t\t\t\t   La prima presenta 72 Achromes (incolori) tra i pi\u00f9 radicali\ndegli 800 realizzati da Manzoni ed esamina il suo rivoluzionario\napproccio a materiali non convenzionali: il panno cucito, i\npallini di ovatta, la fibra di vetro, le \"rosette\" di pane, le\nfibre sintetiche e naturali, la paglia.", "tags": ["arti (generico)", "archiviato", "piero manzoni", "rosalia pasqualino", "piero manzoni", "person", "ansa", "chelsea", "organization"]}