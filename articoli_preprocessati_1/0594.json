{"categoria": "Sport", "sottotitolo": "'D\u00e0 segnali al Psg ma negozia con il club avvicinato dal Qatar'", "titolo_articolo": "L'Equipe, Mourinho tratta con la Roma", "testo": "(ANSA) - PARIGI, 4 MAG - Mentre continua a mandare segnali al\nParis Saint-Germain, Jos\u00e8 Mourinho tratta con la Roma, \"club\navvicinato dal Qatar\": lo scrive oggi L'Equipe, sottolineando\nche da \"accorto businessman\", il portoghese - due volte\nvincitore della Champions League - negli ultimi tempi ha\naccreditato l'idea di essere \"disponibile\" per i parigini, cos\u00ec\nda coronare finalmente il sogno europeo dell'emiro del Qatar.\u00a0\u00a0\u00a0\n\t\t\t\t   Secondo il quotidiano sportivo francese, QSI, proprietaria\ndel Paris Saint-Germain, si interessa alla Roma, che cerca un\nallenatore. E hanno \"moltiplicato gli appuntamenti con Jos\u00e8\nMourinho. Il portoghese non chiude la porta al club allenato da\nClaudio Ranieri. Recentemente ha parlato, in privato, di\nposizioni pi\u00f9 vicine. Circostanza che ci \u00e8 stata confermata da\npersone a lui vicinissime, che parlano anche di altri progetti\".\u00a0\u00a0\u00a0\n\t\t\t\tIl portoghese, secondo le fonti de L'Equipe, \"condiziona un\neventuale accordo a una qualificazione della Roma in Champions\nLeague\".", "tags": ["calcio", "archiviato", "claudio ranieri", "saint-germain", "jos\ufffd mourinho", "person", "roma", "organization"]}