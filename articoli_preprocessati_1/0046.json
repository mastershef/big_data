{"categoria": "Sport", "sottotitolo": "Con il derby della Mole parte la volata per la qualificazione alla Champions e all'Europa League", "titolo_articolo": "Serie A: Juventus Torino 1-1 LE FOTO", "testo": "Juventus Torino\u00a0finisce con un pareggio, 1-1\u00a0LA CRONACA\nAll'84' la Juventus pareggia con il solito Cristiano Ronaldo\nAl 18' granata in vantaggio con\u00a0Lukic\nLa volata Champions tiene vivo il campionato, tra sorpassi, speranze e scontri diretti fino a domenica 26 maggio, per l'ultima giornata di campionato. In quattro turni si decider\u00e0 tutto e si disegneranno anche gli scenari futuri - mercato compreso - per molte squadre le quali, sapendo di introitare i proventi del torneo pi\u00f9 prestigioso (ed economicamente pi\u00f9 ricco del mondo), progetterebbero anche colpi proibiti. Con la Juve che alla prossima Champions accede matematicamente da vincitrice del campionato, e il Napoli, secondo, che pu\u00f2 considerarsi fuori dalla mischia, per gli altri due posti \u00e8 scontro totale.\nLa classifica\nAllegri, la Juventus non meritava una sconfitta\u00a0- \"Contro il Torino sarebbe stata una sconfitta immeritata - ha detto Massimiliano Allegri parlando a Sky Sport -, perch\u00e9 la squadra ha disputato una buona partita: devo fare i complimenti ai giocatori, che sta facendo una stagione straordinaria, lotta sempre e anche domenica a Roma giocheremo un'altra meravigliosa partita. Stiamo facendo giocare dei giovani, che sono bravi e devono migliorare, devono fare esperienza\".\nAllegri: \"Abbiamo preso un gol da polli ma bel derby\"\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\n\u00a0\n\"Il Grande Torino ha rappresentato la storia del calcio, nel '43 batterono anche il Livorno - aggiunge - domani bisogna commemorare questa tragedia, che rester\u00e0 sempre nella testa e nel cuore di tutti\". Sulla lite con Adani a Sky, Allegri ha detto: \"Quello che \u00e8 successo sabato mi \u00e8 dispiaciuto. Quando parlo su cosa succede in campo non \u00e8 tutto da buttare, non \u00e8 da buttare anche quello che ci hanno insegnato i vecchi allenatori. Fare l'allenatore \u00e8 un mestiere difficile, serve sensibilit\u00e0, capire i momenti della stagione, altrimenti tutti potrebbero farlo. Bisogna tornare un po' indietro, anche se non al calcio meno evoluto. Accetto le critiche e ascolto tutti, ma la formazione va fatta con tutto quello che ci hanno insegnato, miscelando tutto. Io ho un dovere verso l'azienda: portare i risultati. Con i numeri non si vince, le partite si vincono costruendo annate. E' questione di rispetto\". Allegri ha aggiunto che \"non vanno scimmiottate le altre squadre come il Barcellona\". \"Dipende dai contesti - aggiunge Allegri - ci sono squadre a vincere le Champions e hanno giocatori di spessore. Ho visto delle giocate straordinarie come le abbiamo fatte noi. In un km ci corrono tutti, in 900 metri pure, negli ultimi 100 metri non ci corre nessuno\".\nMazzarri \"Pari che brucia,pensavamo di vincere\" - \"Il pari brucia, alla vittoria ci avevamo fatto il pensiero - ha detto Walter Mazzarri, parlando a Sky Sport, dopo l'1-1 fra Juventus e Torino -. Due o tre volte potevamo segnare il secondo gol e magari portavamo la vittoria a casa. Contro queste squadre, se non raddoppi, alla fine il gol lo prendi. Mi dispiace, perch\u00e9 con i cambi potevamo segnare il secondo gol. Nell'unica volta in cui siamo stati meno attenti, quel fenomeno di Ronaldo ci ha puniti\". \"Potevo mettere Aina un po' prima, ma c'era qualche giocatore che non stava bene, quindi ho aspettato - aggiunge - potevamo segnare un altro gol nel primo tempo. Peccato, perch\u00e9 abbiamo concesso pochissimo alla Juve. Ci sono ancora tre partite, dobbiamo giocarle come abbiamo fatto contro il Milan e stasera\".", "tags": ["calcio", "attacchi terroristici", "archiviato", "uefa", "juventus", "atalanta", "inter", "milan", "lazio", "napoli", "roma", "torino", "organization"]}