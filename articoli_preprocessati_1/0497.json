{"categoria": "Mondo", "sottotitolo": "Medici, 'oltre 2mila feriti, 60 minori scomparsi e fosse comuni'", "titolo_articolo": "Libia: Amsi, bilancio morti sale a 400", "testo": "(ANSA) - ROMA, 2 MAG - E' salito a 400 morti, tra cui 105\nbambini e 120 donne, il numero delle vittime dall'inizio degli\nscontri in Libia, il 4 aprile. E' il bilancio aggiornato a\nquesta mattina reso noto all'ANSA dal presidente dell'\nAssociazione medici di origine straniera in Italia (Amsi), Foad\nAodi, in costante contatto con i medici libici sul campo. I\nmedici libici, afferma Aodi, \"riferiscono anche di 15\ncombattenti morti negli ultimi 3 giorni e di oltre 2mila feriti\"\ne \"denunciano anche la presenza di fosse comuni e la scomparsa\ndi circa 60 minori che non rispondono agli appelli delle loro\nfamiglie\".", "tags": ["morte", "persone scomparse", "guerra", "archiviato", "ansa", "organization"]}