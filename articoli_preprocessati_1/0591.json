{"categoria": "Tecnologia", "sottotitolo": "Con calo prezzi microchip e domanda display, vede segni ripresa", "titolo_articolo": "Samsung: -56,9% utili primo trimestre, a 4,3 mld dollari", "testo": "Samsung Electronics chiude il primo trimestre 2019 con utili operativi in frenata a 6.200 miliardi di won (-60,1% annuo), e netti in calo del 56,9%, a 5.040 miliardi di won (4,3 miliardi di dollari), ai livelli pi\u00f9 bassi dal terzo trimestre 2016.\nIl trend negativo, spiega la societ\u00e0 in una comunicazione alle autorit\u00e0 di regolamentazione, sconta il calo dei prezzi di microchip e la debole domanda di display. I ricavi risultano invece pari a 52.400 miliardi di won (45 miliardi di dollari), in flessione del 13,5%.\nLe previsioni sul secondo trimestre segnalano la ripresa dei risultati, ma anche la presenza di incertezze.\nI titoli del colosso sudcoreano, nonostante i dati abbiano confermato le indicazioni dei dati preliminari diffusi poche settimane fa, cedono alla Borsa di Seul lo 0,65%, attestandosi a 45.850 won.", "tags": ["attivit\u00e0 titoli", "risultati aziendali", "profitti", "archiviato", "borsa di seul", "samsung", "organization"]}