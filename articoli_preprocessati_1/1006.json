{"categoria": "Sport", "sottotitolo": "\"Percorso complicato che ha richiesto larga condivisione\"", "titolo_articolo": "Atp finals: Giorgetti, valorizziamole", "testo": "(ANSA) - TORINO, 29 APR - \"\u00c8 stato un percorso molto\ncomplicato, difficile, che ha richiesto larga condivisione non\nsolo all'interno governo. Quando lo Stato ci mette consistente\ndote finanziarla \u00e8 giusto che l'intervento sia condiviso. C'\u00e8\nstata la collaborazione di tanti che hanno lavorato alla\nfaticosa costruzione del credito finanziario\". Cos\u00ec, alla\npresentazione delle Atp finals di tennis, oggi, a Torino, il\nsottosegretario alla presidenza del Consiglio Giancarlo\nGiorgetti. \n  \"La sfida - ha aggiunto - \u00e8 valorizzare questo evento, gli\nitaliani dovranno metterci qualcosa in pi\u00f9. Non solo evento\nsportivo, per il territorio, ma anche per fare praticare di pi\u00f9\nquesta disciplina\". Nel corso della presentazione Giorgetti ha\nscherzato sulle \"doti di stalkeraggio della sindaca Appendino.\u00a0\u00a0\u00a0\n\t\t\t\tLa sua testardaggine, unita a quella sarda di Binaghi\n(presidente della Federtennis, ndr), ha permesso di superare\ntanti ostacoli\".", "tags": ["tennis", "archiviato", "giancarlo giorgetti", "person"]}