{"categoria": "Cultura & Spettacoli", "sottotitolo": "A Music Inside Rimini i numeri del mercato dello show business", "titolo_articolo": "Musica: per i locali un fatturato da oltre un miliardo", "testo": "BOLOGNA - Discoteche, locali da ballo e per spettacoli, ogni anno in Italia, raggiungono un fatturato di circa miliardo e cento milioni di euro, con una presenza concentrata soprattutto nelle regioni centrali del Paese (29,6%) e in quelle del Nord Ovest (21,4%).  Nel dettaglio, quelle che propongono un'offerta pi\u00f9 ricca per l'intrattenimento sono Lombardia (14,8%), Toscana (10,4%) ed Emilia Romagna (9,8%). Sono alcune delle voci che raccontano l'andamento economico del mercato dello spettacolo al centro della quarta edizione di Music Inside Rimini, la kermesse di tre giorni, da domenica 5 a marted\u00ec 7, dedicata al mondo dello show business organizzata da Italian Exhibition Group in Fiera.  Dai dati emerge anche che il 36,1% dei dipendenti di locali notturni, in media, ha una et\u00e0 compresa tra i 20 e i 30 anni, il 16,6% ha meno di 20 anni.  Positivi anche i numeri che riguardano il settore dell'illuminazione per i locali: nel 2017 \u00e8 stato registrato un fatturato di 2,2 miliardi di euro, l'1% rispetto all'anno precedente. Il 2018 \u00e8 stato un anno di crescita soprattutto grazie al traino estero: con una quota del 4% del mercato internazionale, l'Italia \u00e8 il quarto Paese esportatore di sistemi di illuminazione dopo Cina (56%), Germania (6%) e Messico (5%).  Impiantistica ed illuminotecnica per spettacoli, nel 2017 per quanto riguarda il fatturato, hanno toccato quota 635 milioni di euro (+1,7% rispetto al 2016), il traino dell'export ha portato verso Francia, Germania e Stati Uniti.In collaborazione con:\r\n\t\t\t\t\tItalian Exhibition Group", "tags": []}