{"categoria": "Mondo", "sottotitolo": "Lo scrittore di estrema destra incolpa l'islam per la strage", "titolo_articolo": "Moschee: Australia, bandito Yiannopoulos", "testo": "(ANSA) - ROMA, 16 MAR - Lo scrittore britannico di estrema\ndestra Milo Yiannopoulos non potr\u00e0 entrare in Australia per un\ntour programmato nei prossimi mesi. Lo ha deciso il ministro per\nl'Immigrazione australiano David Coleman, dopo che l'autore ha \nincolpato l'islam per l'attentato di Christchurch definendolo\n\"una cultura religiosa barbara e aliena\". Lo riporta la Cnn.\u00a0\u00a0\u00a0\n\t\t\t\t   \"Ha avuto una reazione orribile che rischia di alimentare\nodio e divisione. L'Australia \u00e8 accanto alla Nuova Zelanda e\nalla comunit\u00e0 musulmana nel condannare questo atto disumano\", ha\ndetto il ministro dopo aver letto le frasi dello scrittore sui\nsocial media.\u00a0\u00a0\u00a0\n\t\t\t\t   Sempre in Australia, il senatore indipendente Fraser Anning \u00e8\nstato ricoperto di critiche - e colpito da un uovo marcio\nlanciato da un diciassettenne a Melbourne -  opo aver scritto su\nTwitter che \"c'\u00e8 un indiscutibile legame tra l'immigrazione\nmusulmana e la violenza\".", "tags": ["religioni; fedi", "attacchi terroristici", "archiviato", "fraser anning", "david coleman", "milo yiannopoulos", "person", "cnn", "organization"]}