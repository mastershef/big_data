{"categoria": "Cronaca", "sottotitolo": "Un banchiere d'affari alla guida della Borsa di Londra ", "titolo_articolo": "David Schwimmer, nuovo Ceo del London Stock Exchange", "testo": "Il nuovo Ceo del London Stock Exchange David Schwimmer, 49 anni, ha alle spalle una carriera ventennale nella banca d'affari statunitense Goldman Sachs dove \u00e8\u00a0Capo globale del Market Structure e dell'investment banking nel settore minerario. Ha iniziato la sua carriera nel gruppo delle Financial Institutions, focalizzandosi su Market Structure, Brokerage e Trading.\nStudi a Yale ed Harvard, Schwimmer \u00e8 stato agli inizi della sua carriera associato dello studio legale internazionale newyorkese Davis Polk & Wardwell, una realt\u00e0 con pi\u00f9 di 900 avvocati e uffici nelle principali piazze finanziarie mondiali. E' stato anche anche a capo dello staff di Lloyd Blankfein, gran capo della della banca d'affari statunitense che entro l'anno lascer\u00e0 dopo averla guidata per 12 anni.\nPer la banca d'affari \u00e8 stato anche in Russia, a Mosca per tre anni. L'arrivo a Londra di Schwimmer mette fine alla lunga ricerca per il successore dell'ex ad Xavier Rolet, uscito lo scorso novembre. Schwimmer ricoprir\u00e0 il nuovo incarico dall'1 agosto 2018.", "tags": []}