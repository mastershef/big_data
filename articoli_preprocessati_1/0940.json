{"categoria": "Economia", "sottotitolo": "", "titolo_articolo": "Dl crescita: 100 mln 2019 per rifinanziare fondo prima casa", "testo": "(ANSA) - ROMA, 2 APR - Arrivano 100 milioni nel 2019 per\nrifinanziare il Fondo di garanzia per l'acquisto della prima\ncasa. La cifra \u00e8 indicata nell'ultima bozza del decreto crescita\n(nei documenti preparatori iniziali si parlava di 200 milioni).\u00a0\u00a0\u00a0\n\t\t\t\t   Si tratta di un fondo istituito con la legge di stabilit\u00e0 del\n2013 che concede garanzie fino al 50% dell'importo di mutui\nerogati per un ammontare inferiore a 250.000 euro\" connessi\nall'acquisto o all'acquisto collegato a interventi di\nristrutturazione di immobili non di lusso. Senza\nrifinanziamento, come si legge nella relazione, \"le risorse del\nFondo si esauriranno entro i prossimi due mesi\".\u00a0\u00a0\u00a0\n\t\t\t\t   Secondo i dati forniti dall'Abi in audizione sulla manovra lo\nscorso novembre, occasione nella quale l'associazione aveva gi\u00e0\nlanciato l'allarme sulla fine delle risorse, con alla garanzia\ndel Fondo da gennaio 2015 al 25 settembre scorso sono stati\nammessi oltre 90mila mutui per oltre 10 miliardi di\ncontrovalore, con finanziamenti che per nel 58% dei casi ha\ninteressato giovani tra i 20 e i 35 anni. (ANSA).", "tags": ["macroeconomia", "archiviato", "associazione bancaria italiana", "organization"]}