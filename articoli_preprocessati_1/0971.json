{"categoria": "Motori", "sottotitolo": "Gp Americhe: Masia secondo, Antonelli dalla pole al quinto posto", "titolo_articolo": "Vince Canet nella classe Moto3, Migno 3o", "testo": "Aron Canet ha vinto la gara della classe Moto3 sul circuito di Austin. Doppietta spagnola sul podio (tutto KTM) con Jaume Masia secondo. Terzo posto per Andrea Migno, che nel finale di gara ha accarezzato il successo.\u00a0\u00a0\u00a0 Il pilota di Cattolica era passato in testa a cinque giri dal traguardo, grazie all'errore del giapponese Tatsuki Suzuki, scivolato alla curva sette. Ma nelle ultime tornate ha avuto problemi di gomme ed \u00e8 stato passato dai due spagnoli. Per Canet \u00e8 la prima vittoria del 2019. Quinto Nicol\u00f2 Antonelli, che era partito dalla pole.", "tags": ["nicol\u00f2 antonelli", "andrea migno", "aron canet", "person", "roma", "organization"]}