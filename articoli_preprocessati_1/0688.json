{"categoria": "Mondo", "sottotitolo": "Arrestati a 15 anni. Bachelet, caso 'scandaloso'", "titolo_articolo": "Iran: Onu, esecuzioni di due 17enni", "testo": "Due ragazzi di 17 anni, arrestati quando ne avevano 15, sono stati impiccati in Iran dopo essere stati condannati a morte per stupro e rapina. Ne d\u00e0 notizia oggi l'Alto commissario per i diritti umani dell'Onu, Michele Bachelet, denunciando il caso come \"scandaloso\" e sottolineando tra l'altro che i due minorenni sono stati sottoposti a maltrattamenti durante la detenzione e che il processo \u00e8 stato \"viziato\" dal mancato rispetto dei basilari diritti della difesa.I due giovani, Mehdi Sohrabifar e Amin Sedaghat, furono arrestati nel 2017 e, secondo notizie ricevute dall'Onu, furono detenuti a lungo senza poter avere accesso a un avvocato. In tale situazione entrambi furono \"costretti a rendere false confessioni\".Nonostante abbiano in seguito ritrattato le loro dichiarazioni, sono stati condannati a morte. Le esecuzioni sono avvenute il 25 aprile a Shiraz, dopo che i due condannati erano stati frustati. L'Alto commissario aggiunge che Sohrabifar aveva problemi mentali.", "tags": ["diritti umani", "arresto", "giustizia e diritti", "archiviato", "michele bachelet", "person", "onu", "organization"]}