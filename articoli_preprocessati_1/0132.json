{"categoria": "Sport", "sottotitolo": "Capitano Usa Ryder 2020 coinvolto in finta vicenda benefica", "titolo_articolo": "Evento truffa ai danni di Stricker", "testo": "(ANSA) - ROMA, 03 MAG - Una colazione da 7.500 dollari con\nSteve Stricker, capitano del Team Usa alla Ryder Cup 2020, da\ndevolvere poi in beneficienza. Un'iniziativa all'apparenza\nlodevole che, per\u00f2, si \u00e8 trasformata in un tentativo di truffa.\u00a0\u00a0\u00a0\n\t\t\t\tIniziata lo scorso febbraio con un uomo di nome Rob Hillmer che\ns'\u00e8 spacciato come il cugino di Stricker. E che s'\u00e8\nmaterializzata ieri nel North Carolina, dove l'ex numero due al\nmondo era atteso, a sua insaputa, a Winston-Salem. Dov'erano\npresenti 200 golfisti e diversi sponsor, ma non Stricker che,\nignaro di tutta la vicenda, si trovava nel Wisconsin. \"Sono\ndavvero scioccato - le dichiarazioni di Stricker - c'\u00e8 chi ha\nvoluto far credere erroneamente di essere un mio cugino\nraccontando un sacco di bugie\". \nTra manifesti appesi in tutta la citt\u00e0 e pubblicit\u00e0 sui social,\nl'evento-bufala tra colazione, foto, autografi e una sfida su\ndiciotto buche, \u00e8 stato per\u00f2 smascherato.", "tags": ["golf", "archiviato", "rob hillmer", "steve stricker", "person"]}