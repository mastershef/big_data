{"categoria": "Politica", "sottotitolo": "La proposta di legge passa ora all'esame del Senato", "titolo_articolo": "Scuola: ok Camera a Pdl per ritorno educazione civica", "testo": "La Camera ha approvato la proposta di legge che reintroduce l'educazione civica come materia obbligatoria nella scuola primaria e secondaria. I voti a favore sono stati 451, nessuno contrario, 3 gli astenuti.\u00a0La proposta di legge passa ora all'esame del Senato.\n\"Festeggio l'approvazione del ritorno dell'educazione civica in classe. Vita concreta contro inutili polemiche. Il prossimo passo sar\u00e0, fra due settimane, il s\u00ec alla legge per le telecamere obbligatorie in asili e case di riposo\". Lo dichiara il vicepremier e ministro dell'interno Matteo Salvini sulla legge proposta dalla Lega, che \u00e8 stata approvata alla Camera e passa ora all'esame del Senato.", "tags": ["senato", "archiviato", "camera dei deputati", "senato", "popolo delle libert\u00e0", "organization"]}