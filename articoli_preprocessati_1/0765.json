{"categoria": "Mondo", "sottotitolo": "Vittoria dei coltivatori di patate, nessun risarcimento", "titolo_articolo": "India: Pepsi ritira denuncia contadini", "testo": "(ANSA) - NEW DELHI, 03 MAG - Vittoria per i contadini del\nGujarat: la PepsiCo ha deciso di ritirare le richieste di\nrisarcimento nei confronti di nove contadini indiani, accusati\ndi avere coltivato, senza permesso, variet\u00e0 di patate registrate\no brevettate dalla multinazionale. Lo ha reso noto un portavoce\ndel gigante globale dell'alimentazione.\u00a0\u00a0\u00a0\n\t\t\t\t   La PepsiCo, che usa quel tipo di patate per le chips vendute\nsul mercato indiano col marchio Lays, ha accettato una soluzione\namichevole dopo l'intervento del governo del Gujarat, che si \u00e8\nschierato con gli agricoltori, e ha assicurato la multinazionale\nimpegnandosi in un ruolo di controllo. \n   La soluzione \u00e8 stata salutata dalle associazioni dei\ncoltivatori come un successo, \"in questo modo\" dicono gli\nattivisti \"si \u00e8 evitato un pericoloso precedente che avrebbe\nminacciato i contadini di tutta l'India\".", "tags": ["agricoltura", "alimenti", "bevande", "archiviato"]}