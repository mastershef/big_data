{"categoria": "Mondo", "sottotitolo": "Ma euroscettici crescono. Maggioranza in calo, Verdi crescono", "titolo_articolo": "Maggioranza tedeschi resta europeista", "testo": "(ANSA) - BERLINO, 29 APR - Per il 54% dei tedeschi,\nl'appartenenza alla Ue ha portato pi\u00f9 vantaggi che svantaggi\nalla Germania: \u00e8 quanto emerge da un sondaggio di Fortsa per\nRTL/N-tv pubblicato a meno di un mese dal voto per le Europee,\nsecondo cui solo il 14% ritiene che il Paese abbia avuto \"pi\u00f9\nsvantaggi che vantaggi\" dalla sua partecipazione attiva alla Ue.\u00a0\u00a0\u00a0\n\t\t\t\tTra gli intervistati, i pi\u00f9 europeisti sono gli under 30 e gli\nelettori dei Verdi, mentre i pi\u00f9 euroscettici sono gli\ninterpellati che voteranno per l'Afd: per il 43% degli\nintervistati e riferiti a questo gruppo politico la Ue non porta\nalla Germania nessun vantaggio. Quanto alla consistenza dei\npartiti, il sondaggio d\u00e0 in diminuzione il consenso per le forze\ndi governo e per i liberali, mentre registra uno scatto in\navanti considerevole dei verdi: in particolare, attribuisce ai\ndemocristiani di CDU/CSU il 27% (alle Politiche avevano preso il\n32.9%), il 17 all'Spd (aveva il 20.5%), l'8% alla FDP (aveva il\n10.7%), il 20% ai Verdi (erano all'8.9%), il 9% alla Linke (dal\n9.2%).", "tags": ["elezioni", "politica", "sondaggio elettorale", "archiviato", "unione europea", "freie demokratische partei", "sozialdemokratische partei deutschlands", "partito dei verdi", "organization"]}