{"categoria": "Sport", "sottotitolo": "'Juve sfortunata, contro Ajax senza Chiellini che \u00e8 CR7 difesa'", "titolo_articolo": "Lippi: 'Barcellona imbattibile con Messi cos\u00ec'", "testo": "\"Una partita quasi come quella di ieri l'ha fatta la Juve con l'Atletico, quando si espresse ad altissimo livello., Ronaldo riusc\u00ec a fare cose incredibili.\u00a0\u00a0\u00a0 Questo \u00e8 il calcio che preferisco: le grandi squadre non giocano pi\u00f9 il tiki taka, ma fanno tre o quattro passaggi per evitare il pressing avversario, con due attaccanti che s'incrociano e tagliano il campo ed esterni che partono velocissimi\". Da Viareggio, Marcello Lippi parla delle semifinale di Champions Barcellona-Liverpool . \"Se poi ha due centrali come Piqu\u00e8 e l'altro - dice l'ex ct azzurro -, un centrocampo con Vidal, Busquets e Rakitic e davanti, con Suarez, Messi e Coutinho, e se poi Messi decide di fare una serata delle sue in un contesto di cos\u00ec alto livello, diventano imbattibili\".Ma dopo quanto si \u00e8 visto ieri torna d'attualit\u00e0 il dilemma: meglio Messi o Cristiano Ronaldo? \"Facciamo ancora i paragoni fra Maradona o Pel\u00e8 - risponde Lippi -, certi paragoni ci sono sempre stati e sempre ci saranno quando ci sono dei calciatori cos\u00ec importanti\".", "tags": ["calcio", "archiviato", "cristiano ronaldo", "marcello lippi", "diego armando maradona", "person", "juventus", "organization"]}