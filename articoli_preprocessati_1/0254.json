{"categoria": "Mondo", "sottotitolo": "Aveva da poco ricevuto biglietto di auguri da duchi Sussex", "titolo_articolo": "A 99 anni muore superfan principe Harry", "testo": "Una donna australiana con una dedizione speciale alla famiglia reale e in particolare al principe Harry e che vantava una \"amicizia molto speciale\" con lui, \u00e8 morta a 99 anni. Daphne Dunne era da anni ospite fisso in prima linea nelle visite dei reali britannici, e in particolare di Harry in Australia. Aveva ricevuto da pochi giorni un biglietto di auguri con dediche personali del duca del Sussex e della moglie Meghan. \"Cara Daphne, la mia conserte e io le inviamo i nostri pi\u00f9 sentiti auguri per il suo 99/esimo compleanno venerd\u00ec\", recitava il biglietto, fir,mato \"Harry and Meghan\". Daphne si \u00e8 spenta \"serenamente\", fanno sapere i familiari su Instagram, dove l'anziana fan aveva postato moltissime foto che la ritraevano accanto a Harry. Una, del 2015, mostrava l'anziana che stringe la mano a un principe Harry ancora sbarbato e in divisa mimetica con basco in testa, con la dicitura: \"La primissima volta che i nostri sguardi si sono incontrati ho capito che era l'inizio di qualcosa di veramente speciale\".", "tags": ["case reali", "morte", "archiviato", "meghan", "daphne dunne", "harry", "person"]}