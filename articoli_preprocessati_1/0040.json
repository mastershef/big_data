{"categoria": "Sport", "sottotitolo": "'Fondamentale vincere, servir\u00e0 attenzione come con Juve o Roma'", "titolo_articolo": "Udinese Inter, Spalletti: 'E' come uno scontro diretto'", "testo": "'Abbiamo una partita difficile ma proprio per l'importanza dell'obiettivo diventa fondamentale vincere''. Lo ha detto il tecnico dell'Inter Luciano Spalletti alla vigilia della gara con l'Udinese. ''Partita decisiva? Lo possono essere tutte, quindi dobbiamo affrontarle nella maniera giusta - ha proseguito -. Giocare in casa di una squadra che lotta per la salvezza a quattro dalla fine \u00e8 come affrontare uno scontro diretto per il livello di difficolt\u00e0. Servir\u00e0 la stessa attenzione delle gare con Juve e Roma''.\nTudor, Inter forte ma noi siamo in crescita - \"L'Inter \u00e8 veramente forte, ha campioni veri, esprimono un calcio riconoscibile, ben organizzato. Ma la mia squadra \u00e8 in crescita dal punto di vista fisico e di intensit\u00e0 anche mentale per cambiare la mentalit\u00e0\". Lo ha detto il tecnico dell'Udinese Igor Tudor nella consueta conferenza stampa della vigilia, presentando l'anticipo di domani sera allo stadio Friuli Dacia Arena contro l'Inter. A questo punto del campionato, a quattro gare dalla fine, \"conta tutto. Contano il calendario e soprattutto come ci presentiamo noi\".", "tags": ["calcio", "archiviato", "igor tudor", "luciano spalletti", "person", "juventus", "inter", "roma", "udinese", "organization"]}