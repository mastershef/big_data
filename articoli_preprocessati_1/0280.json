{"categoria": "Economia", "sottotitolo": "Studio Alis, da nostro sistema risparmio mezzo miliardo l'anno", "titolo_articolo": "Da intermodalit\u00e0 col mare -1,5mln camion", "testo": "(ANSA) - ROMA, 1 APR - Grazie all'intermodalit\u00e0 strada-mare\nnel 2018 sono state imbarcate su direttrici intermodali e di\ncabotaggio nazionale ed internazionale superiori ai 600 km,\ncirca 1,5 milioni di camion, pari a 40 milioni di tonnellate di\nmerci in meno trasportate sull'intera rete stradale nazionale,\ncon un abbattimento delle emissioni di Co2 di 1,2 milioni di\ntonnellate. E' quanto emerge dallo Studio 'Trasporti e\nlogistica: Alis studia l'economia insulare' del centro studi\nAlis. \n   \"Lo studio contiene una dettagliata analisi sull'evoluzione\ndei traffici in Sicilia e in Sardegna e sul relativo impatto per\nl'economia del cluster Alis\", spiega il presidente\ndell'Associazione Logistica dell'intermobilit\u00e0 sostenibile,\nGuido Grimaldi. \"Sono emersi dati significativi per cui in un\nquadro economico internazionale che ha mostrato persistenti\nsegnali di debolezza ed instabilit\u00e0 con segnali chiaramente\nrecessivi il settore dei trasporti e della logistica ha\nriportato in controtendenza numeri decisamente positivi\".\u00a0\u00a0\u00a0\n\t\t\t\t(ANSA).", "tags": ["trasporti marittimi", "archiviato", "guido grimaldi", "person", "associazione logistica", "organization"]}