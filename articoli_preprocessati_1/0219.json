{"categoria": "Mondo", "sottotitolo": "Opposizione blocca principali assi viari nazionali", "titolo_articolo": "Albania, proteste per dimissioni premier", "testo": "(ANSA) - TIRANA 25 APR - L'opposizione albanese di centro\ndestra guidata da Lulzim Basha, ha bloccato oggi pomeriggio i\nprincipali assi stradali nazionali in tutte le 12 provincie del\npaese. Si tratta della undicesimo giorno di proteste dallo\nscorso febbraio, quando l'opposizione ha abbandonato il\nParlamento e i suoi deputati hanno rinunciato in blocco ai loro\nmandati chiedendo le dimissioni del premier di centro sinistra\nEdi Rama e la formazione di un governo transitorio che prepari\nle elezioni anticipate. \n   \"La protesta di oggi \u00e8 il proseguimento della disobbedienza\ncivile\", ha detto Basha, il quale ha deciso di boicottare anche\nle amministrative del prossimo 30 giugno minacciando di non\nconsentire \"il loro svolgimento in nessun seggio. La\nmaggioranza, per\u00f2, non intende cedere, ed ha pi\u00f9 volte ribadito\nche \"le amministrative si svolgeranno nella data prestabilita.\u00a0\u00a0\u00a0\n\t\t\t\tCiascuno poi \u00e8 libero di decidere se partecipare o meno\", ha\ndetto oggi Rama, ricordando che il Codice penale prevede\nsanzioni durissime per chi ostacola il voto.", "tags": ["governo nazionale", "archiviato", "lulzim basha", "person", "edi rama", "organization"]}