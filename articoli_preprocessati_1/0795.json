{"categoria": "Cultura & Spettacoli", "sottotitolo": "Boom in particolare di Pitti e parco", "titolo_articolo": "Gallerie Uffizi-Boboli, +12% visitatori", "testo": "(ANSA) - FIRENZE, 3 MAG - \"Boom di visitatori\" alle Gallerie\ndegli Uffizi, a cui fa capo il celebre museo e quelli di Palazzo\nPitti, e al Giardino di Boboli, per il primo quadrimestre del\n2019, rispetto a quello dello scorso anno, e netto aumento delle\npresenze rispetto al 2018 anche nel periodo del 'maxi ponte',\ndal venerd\u00ec di Pasqua (19 aprile) al 1 maggio.\u00a0\u00a0\u00a0\n\t\t\t\t   Nei primi 4 mesi, si spiega dalle Gallerie, l'aumento \u00e8 stato\ndel 12,3%, con + 149.019 visitatori, pari a 1.364.430 rispetto\nai 1.215.411 del 2018. La crescita riguarda in particolare\nPalazzo Pitti (+26,3%) e Boboli (+21,7%), con gli Uffizi in\naumento al +3%. Per il 'maxi ponte' registrato complessivamente\nun + 3,6%, con + 7.881 visitatori, per un totale di 231.703\nrispetto ai 223.822 dello scorso anno (sale in particolare il\nnumero delle presenze agli Uffizi, +9%).(ANSA).", "tags": ["biblioteche; musei", "feste; carnevale", "archiviato", "boboli", "person"]}