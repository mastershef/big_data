{"categoria": "Motori", "sottotitolo": "\"Ci vorranno 5-6 gare, dovremo capire come vanno le gomme\"", "titolo_articolo": "Rossi \"Yamaha migliorata, quanto non so\"", "testo": "(ANSA) - ROMA, 7 MAR - \"E' un po' come il primo giorno di\nscuola\". Valentino Rossi si appresta con il solito entusiasmo al\nvia della sua 24/a stagione nel motomondiale. \"Quella di\nquest'anno \u00e8 una griglia molto forte e ci sono diverso team che\nhanno lavorato bene - ha detto il pilota Yamaha nella conferenza\nstampa pre-gara, in Qatar - Spero di essere anche io tra i\nmigliori. Al momento ci sono 7-8 piloti che puntano al podio.\u00a0\u00a0\u00a0\n\t\t\t\tNon so se saremo meglio dello scorso anno qui, dipende anche\ndalle condizioni della pista, dall'umidit\u00e0 che troveremo. Quanto\n\u00e8 competitiva la Yamaha? Ora \u00e8 difficile capirlo, anche per noi\npiloti, ci vorranno 5-6 gare. Sotto alcuni punti di vista la\nmoto \u00e8 migliorata, in altri c'\u00e8 ancora da lavorare. Penso che\ncon le gomme fresche andiamo bene, bisogna vedere cosa accadr\u00e0\nin gara, quando gli pneumatici si usurano\".", "tags": ["motociclismo", "archiviato", "yamaha", "valentino rossi", "person"]}