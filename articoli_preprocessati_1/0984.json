{"categoria": "Economia", "sottotitolo": "Compagnia San Paolo e Cdp con ministero Infrastrutture", "titolo_articolo": "Nasce ioabitosocial.it, prima piattaforma di social housing", "testo": "(ANSA) - TORINO, 27 MAR - Nasce la prima piattaforma online\nper la ricerca di soluzioni abitative temporanee di social\nhousing. L'iniziativa \u00e8 della Compagnia di San Paolo con Cassa\nDepositi e Prestiti e ministero delle Infrastrutture. La\npiattaforma si rivolge a famiglie e persone che, per ragioni\neconomiche, sociali, lavorative, familiari, hanno bisogno di una\ncasa per un periodo limitato, da un giorno a 18 mesi: lavoratori\nin mobilit\u00e0, studenti, anziani, giovani coppie. \"Una Arbnb\ndell'abitare sociale. Ci saranno attori pubblici e privati che\nsaranno invogliati a investire\", spiega Francesco Profumo,\npresidente della Compagnia di San Paolo che in oltre di 10 anni\nha sostenuto 160 progetti con 12 milioni di euro. \"\u00c8 uno\nstrumento di grande utilit\u00e0 perch\u00e9 permette l'incontro fra\ndomanda e offerta di social housing nel Paese\", osserva Maria\nMargherita Migliaccio, direttore generale del ministero.\u00a0\u00a0\u00a0\n\t\t\t\t\"Un'iniziativa - aggiunge Paola Delmonte di Cdp - che pu\u00f2\naiutare a dare risalto agli operatori sociali impegnati nel\nsocial housing\". (ANSA).", "tags": ["macroeconomia", "lavoro", "archiviato", "paola delmonte", "maria margherita migliaccio", "francesco profumo", "person", "cassa depositi e prestiti", "organization"]}