{"categoria": "Motori", "sottotitolo": "Dall'Igna: 'Rimasto sorpreso soprattutto dal loro comportamento'", "titolo_articolo": "Contrattacco Ducati,ali Honda pericolose", "testo": "(ANSA) - ROMA, 14 MAR - La Ducati passa al contrattacco sulla\nvicenda del reclamo presentato da quattro costruttori contro la\nRossa a due ruote dopo la vittoria di Dovizioso in Qatar. A\nprendere di mira direttamente la Honda in una intervista a Sky \u00e8\nil direttore generale di Ducati Corse, Gigi Dall'Igna: ''Le ali\ndella Honda per noi sono onestamente pericolose. Non solo, per\ncome sono fatte e con una base tanto esile potrebbero essere\nsoggette a deformazioni importanti per i carichi che subiscono e\nquindi magari svolgere la funzione di appendici mobili (vietate\ndal regolamento, ndr)''.\u00a0\u00a0\u00a0\n\t\t\t\t   L'ingegner Dall'Igna, oltre a descrivere il funzionamento e\nle funzioni dell'appendice aerodinamica contestata per\ndimostrarne la legittimit\u00e0, prende una posizione molto dura\nsoprattutto nei confronti della Honda: ''Sono rimasto abbastanza\nsorpreso soprattutto dal comportamento della Honda che, oltre ad\nessere protagonista del  Motomondiale \u00e8 anche uno dei padri\nfondatori della MotoGP moderna insieme a Ducati e Yamaha''.", "tags": ["motociclismo", "archiviato", "dall'igna", "gigi", "person", "honda", "yamaha", "ducati", "sky", "organization"]}