{"categoria": "Cultura & Spettacoli", "sottotitolo": "Infrarossi portano a stessa mano di cartone in museo a Chantilly", "titolo_articolo": "Leonardo, Gioconda Nuda sua o di bottega", "testo": "(ANSA) - VINCI (FIRENZE), 29 APR - La 'Gioconda Nuda'\nconservata al Museo Ideale di Vinci (Firenze) diretto da\nAlessandro Vezzosi, dipinto rimasto di attribuzione incerta,\npotrebbe avere davvero una matrice leonardesca autentica, cio\u00e8\nesser stato realizzato dallo stesso genio del Rinascimento o da\nartisti di bottega da lui diretta. E' quanto sembra emergere da\nrecenti riscontri scientifici fatti dall'ingegner Maurizio\nSeracini, celebre nel mondo per le sue ricerche 'hi tech'\napplicate all'arte. \"Nostri esami scientifici con gli infrarossi\n- spiega Seracini parlando di analisi fatte con il suo staff -\nhanno evidenziato che in questo dipinto sono presenti fori per\nil riporto corrispondenti esattamente a quelli del Cartone del\nMuseo Cond\u00e8 di Chantilly, che secondo fonti sarebbe attribuito\nora allo stesso Leonardo e al suo atelier\".\u00a0\u00a0\u00a0\n\t\t\t\t   La 'Gioconda Nuda' \u00e8 un dipinto che ritrae la Monna Lisa\nnella stessa postura del quadro del Louvre ma nuda dalla vita in\nsu, a seno scoperto.", "tags": ["pittura", "archiviato", "gioconda nuda", "maurizio seracini", "alessandro vezzosi", "leonardo", "person"]}