{"categoria": "Cultura & Spettacoli", "sottotitolo": "Pareggio di bilancio, in programma 15 opere e 7 balletti", "titolo_articolo": "Scala, cda su conti e stagione con D&G", "testo": "(ANSA) - MILANO, 27 APR - L'approvazione del bilancio 2018\n(in pareggio) e la presentazione della prossima stagione, in cui\ndebutteranno come costumisti Dolce & Gabbana, sono i due punti\nprincipali all'ordine del giorno del consiglio di\namministrazione della Scala in programma per il 29 aprile.\u00a0\u00a0\u00a0\n\t\t\t\t   Saranno 15 i titoli di opera in cartellone e 7 di balletto.\u00a0\u00a0\u00a0\n\t\t\t\t   Il 7 dicembre l'inaugurazione sar\u00e0 con Tosca diretta da\nRiccardo Chailly e la superstar Anna Netrebko nel ruolo\nprincipale. In programma - come il sovrintendente ha spiegato\nnella consueta presentazione ai sindacati - ci saranno\nTrovatore, Tannhauser, Salom\u00e9 con Chailly e la regia, Damiano\nMichieletto, e Un ballo in maschera firmato dal premio Oscar\nGabriele Salvatores con i costumi di Dolce e Gabbana e Zubin\nMehta sul podio. E poi ancora Romeo et Juliette di Gounod, Il\nturco in Italia e il Viaggio a Reims, Pell\u00e9as et M\u00e9lisande di\nDebussyi, L'amore dei tre re di Montemezzi, Fedora di Giordano,\nSemele di Haendel, un Dittico contemporaneo e la Gioconda di\nPonchielli.", "tags": ["classica", "archiviato", "zubin mehta", "damiano michieletto", "anna netrebko", "riccardo chailly", "gabbana", "dolce", "romeo", "fedora", "gioconda", "salom\u00e8", "semele", "tosca", "giordano", "juliette", "person"]}