{"categoria": "Sport", "sottotitolo": "Francese in vetta con 3 colpi su Campillo e Korhonen", "titolo_articolo": "Golf: China Open, Herbert nuovo leader", "testo": "(ANSA) - ROMA, 4 MAG - Il Volvo China Open ha un nuovo\nleader: Benjamin Herbert. Il francese, con 199 (-17) colpi e un\nparziale show chiuso in 64 (-8), \u00e8 balzato al comando della\nclassifica. E a Chengdu, quando manca un solo round al termine\ndella rassegna Eurotour, il player transalpino vanta tre\nlunghezze di vantaggio sullo spagnolo Jorge Campillo e il\nfinlandese Mikko Korhonen, entrambi secondi con 202 (-14). \nSette birdie, un eagle e un bogey per Herbert che, in Cina,\ninsegue il primo successo in carriera sul massimo circuito\ncontinentale. Passo falso per Ashun Wu che ha perso la\nleadership scivolando in 4/a posizione (203, -13). Dopo le prime\nnove buche della terza manche giocate in maniera impeccabile, il\ncinese nella seconda parte di gara ha fatto registrare quattro\nbogey consecutivi (dalla buca 12 alla 15). Mentre Haotong Li,\ntra i favoriti della vigilia, ha recuperato terreno guadagnando\nl'ottava piazza (206, -10). E' 52/o, invece, Guido Migliozzi\n(212, -4), unico azzurro rimasto in gara.", "tags": ["golf", "archiviato", "guido migliozzi", "jorge campillo", "benjamin herbert", "person"]}