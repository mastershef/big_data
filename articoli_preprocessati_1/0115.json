{"categoria": "Mondo", "sottotitolo": "Altro effetto #Metoo dopo rottura contratto da parte di Amazon", "titolo_articolo": "Editori snobbano memorie di Woody Allen", "testo": "(ANSA) - WASHINGTON, 3 MAG - Nuovo effetto #Metoo su Woody\nAllen. Dopo che Amazon ha rotto l'accordo con lui per quattro\nnuovi film, il famoso regista si \u00e8 visto ora sbattere la porta\nin faccia dai maggiori editori per la pubblicazione delle sue\nmemorie. Lo scrive il New York Times, citando i dirigenti di\nquattro grandi case editrici. \n   In altri tempi ci sarebbe stata una guerra di offerte\nstellari per la sua autobiografia. Le cose sono cambiate dopo\nche sono riaffiorate le accuse di molestie alla figlia Dylan\nFarrow tre decenni fa. Accuse negate, ma che hanno lasciato il\npubblico, non solo americano, nel dubbio. \n   I rappresentanti delle case editrici hanno spiegato che\nsarebbe commercialmente rischioso pubblicare le sue memorie\nnell'attuale clima.(ANSA).", "tags": ["editoria", "archiviato", "dylan farrow", "woody allen", "person", "amazon", "organization"]}