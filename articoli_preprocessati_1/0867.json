{"categoria": "Cultura & Spettacoli", "sottotitolo": "Il 26 aprile esce In the End, in memoria di Dolores", "titolo_articolo": "Cranberries, disco e mostra a Roma", "testo": "(ANSA) - ROMA, 23 APR - Il 26 aprile esce \"In The End\" (BMG),\nottavo e ultimo album dei Cranberries. \"In The End\" vede ancora\nStephen Street nella veste di produttore delle undici tracce e\nrappresenta una celebrazione e una testimonianza della vita e\ndel lavoro creativo di Dolores O'Riordan (scomparsa il 15\ngennaio 2018), insieme ai suoi compagni Noel Hogan, Mike Hogan e\nFergal Lawler.\u00a0\u00a0\u00a0\n\t\t\t\t   In occasione dell'uscita del disco, Cranberries Italia, la\ncommunity ufficiale dei fan italiani dei Cranberries attiva dal\n2001, ha organizzato una mostra intitolata \"memories will never\nend...\" un'esposizione di memorabilia e rarit\u00e0 attraverso le\nquali sar\u00e0 possibile ripercorrere le tappe della carriera della\nband. La mostra sar\u00e0 aperta dal 26 aprile al 3 maggio a Roma\npresso la Discoteca Laziale.", "tags": ["rock and roll", "musica", "archiviato", "fergal lawler", "mike hogan", "noel hogan", "dolores o'riordan", "stephen street", "person"]}