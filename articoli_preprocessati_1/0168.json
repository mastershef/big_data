{"categoria": "Cronaca", "sottotitolo": "Ringrazia le Guardie Svizzere per \"dedizione e professionalit\u00e0\"", "titolo_articolo": "Papa: attesa santit\u00e0 da chi opera S.Sede", "testo": "(ANSA) - CITTA' DEL VATICANO, 4 MAG - \"Occorre essere\ntestimoni e apostoli di rinnovamento personale e comunitario,\nperch\u00e9 la gente attende da coloro che sono al servizio della\nSanta Sede dedizione totale e santit\u00e0 di vita\": lo ha detto il\nPapa nell'udienza alle Guardie Svizzere. \"Anche a voi - ha\naggiunto Papa Francesco - capita di incontrare, sia durante il\nservizio in Vaticano, sia nel tempo che trascorrete a Roma,\npersone che giacciono nei 'sepolcri' contemporanei del dolore,\ndello smarrimento e del disagio, e attendono una luce che li\nfaccia rinascere a vita nuova. Vi esorto a recare ad essi una\nparola di conforto e un gesto di fraternit\u00e0, per diventare\nconvincenti testimoni di Cristo risorto, vivo e presente in ogni\ntempo. Vivrete cos\u00ec in maniera feconda la vostra vocazione\ncristiana, radicata nel Battesimo, origine della fede\". Il Papa\nha infine ringraziato le 'sue' guardie per al \"dedizione e\nprofessionalit\u00e0\".", "tags": ["papa", "archiviato", "ges\u00f9", "francesco", "person", "chiesa apostolica romana", "organization"]}