{"categoria": "Sport", "sottotitolo": "I texani hanno vinto 120-103, ora il parziale \u00e8 di 3-3", "titolo_articolo": "Nba playoff, Spurs battono Nuggets, si va a gara 7", "testo": "Sar\u00e0 la settima e ultima sfida tra i San Antonio Spurs e i Denver Nuggets a stabilire quale delle due formazioni acceder\u00e0 alle semifinali Nba, dove affronter\u00e0 la gi\u00e0 qualificata Portland. Nella gara 6 giocata stanotte infatti gli Spurs di Marco Belinelli hanno battuto i loro rivali per 120-103 e pareggiato il conto delle sfide del primo turno dei playoff, le due squadre sono ora sul parziale di 3-3 e l'ultima partita sar\u00e0 dunque quella decisiva per passare il turno. Nella gara di stanotte non sono mancate le sorprese, i Nuggets erano favoriti, anche per l'andamento della stagione che li ha visti sempre protagonisti, e il loro marcatore numero uno, cio\u00e8 il serbo Nikola Jokic \u00e8 andato a segno con ben 43 punti (con 12 rimbalzi e 9 assist). Ma i texani non si sono lasciati intimorire e hanno macinato gioco e punti anche loro, e alla fine di una gara a lungo equilibrata l'hanno avuta vinta grazie anche ai 26 punti personali di LaMarcus Alridge e ai 25 di DeMar DeRozan.", "tags": ["basket", "archiviato", "nikola jokic", "marco belinelli", "person", "nuggets", "nba", "roma", "organization"]}