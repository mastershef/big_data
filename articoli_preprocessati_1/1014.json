{"categoria": "Tecnologia", "sottotitolo": "Sfida a Apple e Samsung, mercato sempre pi\u00f9 in crescita", "titolo_articolo": "Anche Microsoft punta cuffie wireless", "testo": "Anche Microsoft potrebbe sfidare Apple nel campo degli auricolari wireless, starebbe lavorando a cuffiette smart con marchio Surface. L'indiscrezione arriva dal sito Thurrott.com.\nL'azienda di Redmond l'anno scorso ha presentato le prime cuffie Surface Headphones, secondo le indiscrezioni uno degli obiettivi sarebbe espandere questa nuova linea sfruttando lo sviluppo della tecnologia audio. Il nome in codice di questi probabili auricolari \u00e8 Morrison, come Jim Morrison, il frontman dei Doors. Inoltre, i Surface Buds potrebbero integrare l'assistente virtuale Cortana.\u00a0\nQuello delle cuffie wireless \u00e8 un settore in piena crescita.\u00a0Dopo Apple, sono entrati in partita anche Google, Samsung e Huawei. Il mercato della tecnologia indossabile - secondo gli analisti Idc - \u00e8 in piena crescita. Le consegne mondiali hanno raggiunto i 172,2 milioni di unit\u00e0, con un incremento del 27,5% su base annua. A trainare l'aumento proprio il comparto degli auricolari.", "tags": ["sistemi telecomunicazione", "elettronica", "internet", "archiviato", "cortana", "jim morrison", "person", "huawei", "microsoft", "apple", "google", "samsung", "organization"]}