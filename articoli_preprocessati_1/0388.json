{"categoria": "Cronaca", "sottotitolo": "Omicidio nel catanzarese, delitto commesso davanti casa vittima", "titolo_articolo": "Uomo ucciso a coltellate, fermato autore", "testo": "(ANSA) - CATANZARO, 4 MAG - Un uomo di 50 anni,\nCesare Falvo, gi\u00e0 noto alle forze dell'ordine, \u00e8 stato\naccoltellato a morte nella tarda serata di ieri a Miglierina, a\npochi chilometri da Catanzaro. Per il delitto \u00e8 stato sottoposto\na fermo Giuseppe Arabia, di 30 anni. I due, secondo la\nricostruzione fatta dai carabinieri del Nucleo investigativo di\nCatanzaro, insieme a quelli della Compagnia e di Marcellinara,\nsi conoscevano da tempo. Ieri sera, nel piazzale antistante\nl'abitazione della vittima, c'\u00e8 stata una lite per motivi\npersonali, probabilmente passionali, al culmine della quale\nArabia ha colpito l'altro con un coltello da sub. Subito dopo \u00e8\nfuggito gettando l'arma lungo la statale 280. L'opera di ricerca\ne di convincimento avviata dai carabinieri di Marcellinara ha\ninfine permesso di rintracciare Arabia che non ha opposto\nresistenza. L'uomo \u00e8 stato interrogato per tutta la notte dal pm\ndella procura di Catanzaro e dai carabinieri fornendo la sua\nversione. Quindi \u00e8 stato sottoposto a fermo.", "tags": ["giustizia", "indagine", "omicidio", "archiviato", "giuseppe arabia", "cesare falvo", "person"]}