{"categoria": "Economia", "sottotitolo": "E' il dato peggiore da 5 anni. Soffrono sopratutto artigiani", "titolo_articolo": "Nel primo trimestre 2019 -21.000 imprese", "testo": "(ANSA) - ROMA, 26 APR -  Nei primi tre mesi dell'anno il\nbilancio tra aperture e chiusure di imprese ha segnato un calo\ndello 0,4% rispetto a fine dicembre 2018 e corrispondente, in\ntermini assoluti, a un saldo negativo di 21.659 imprese. A\ndeterminare il risultato in \"rosso\" \u00e8 stato il soprattutto\nconsistente balzo in avanti delle cessazioni (136.069 contro le\n128.628 del 2018), solo in parte compensato da un moderato\nincremento delle iscrizioni rispetto allo stesso periodo del\n2018 (114.410 contro 113.227). \n E' questa - in sintesi - la dinamica che emerge dalla lettura\ndei dati ufficiali, diffusi da Unioncamere - InfoCamere, nella\nquale si sottolinea che se, statisticamente, il primo trimestre\ndell'anno presenta con una certa regolarit\u00e0 saldi negativi le\n136.069 cessazioni del primo trimestre 2019 costituiscono il\nrisultato meno brillante degli ultimi cinque anni.\u00a0\u00a0\u00a0\n\t\t\t\tA fare le spese del cattivo inizio d'anno sono state soprattutto\nle imprese pi\u00f9 piccole, in particolare quelle artigiane (che al\n31 marzo erano 10.473 in meno rispetto alla fine di dicembre).\u00a0\u00a0\u00a0\n\t\t\t\t(ANSA).", "tags": ["bilancio statale", "archiviato", "unioncamere", "organization"]}