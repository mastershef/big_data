{"categoria": "Cultura & Spettacoli", "sottotitolo": "Da oggi al 19 maggio. Lagioia, Torino diventa comunit\u00e0 del libro", "titolo_articolo": "Salone Libro, da oggi 530 incontri Off", "testo": "(ANSA) - TORINO, 2 MAG - Ad una settimana dall'apertura del\n32/o Salone del Libro di Torino, il 9 maggio alla presenza del\nministro Alberto Bonisoli, parte oggi il 16/o Salone Off, nato\nnel 2004 per distribuire su tutta la citt\u00e0, vie, carceri,\nospedali, scuole, fabbriche, la programmazione culturale della\nkermesse libraria. \"L'unica rassegna off di una fiera libraria\nal mondo\", spiegano il direttore del Salone, Nicola Lagioia, e\nil coordinatore del cartellone, Marco Pautasso.\u00a0\u00a0\u00a0\n\t\t\t\t   In tutto oltre 530 appuntamenti da oggi al 19 maggio in 270\nluoghi di 8 Circoscrizioni. \"Torino a maggio diventa una\ncomunit\u00e0 del libro - spiega Lagioia - tutti devono sentirsi\ncoinvolti\".\u00a0\u00a0\u00a0\n\t\t\t\t   La presentazione del Salone Off ha avuto echi di uno\nspettacolo di tango in onore dell'ospite del Salone 2019, che\nnon \u00e9 un paese, ma una lingua, lo spagnolo. Due ballerini\nsaltavano su una sagoma che in Italia chiamiamo Settimana, e che\nin realt\u00e0 si chiama Il gioco del mondo, che \u00e8 poi il tema del\nSalone 2019 nonch\u00e9 il titolo del celebre libro di Julio Cortazar", "tags": ["letteratura", "archiviato", "julio cortazar", "marco pautasso", "nicola lagioia", "alberto bonisoli", "person"]}