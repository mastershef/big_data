{"categoria": "Cinema e Film", "sottotitolo": "Il cantautore si esibir\u00e0 a Giffoni Valle Piana il 19 luglio", "titolo_articolo": "Giffoni Film Festival, Anastasio primo talent musicale", "testo": "Sar\u00e0 Anastasio il primo talent musicale della 49/a edizione del Giffoni Film Festival, in programma a Giffoni Valle Piana (Salerno) dal 19 al 27 luglio. Dopo le tappe primaverili (13 sold out) del suo tour nei club, il cantautore e rapper si esibir\u00e0 il 19 luglio in uno spettacolo live aperto al pubblico. Il suo primo singolo, \"La fine del mondo\", ha gi\u00e0 conquistato la certificazione Fimi di disco di platino. Nel 2018 erano stati 21 i live che hanno riunito migliaia di giurati, giffoners, famiglie e pubblico in Piazza Lumi\u00e8re. E quest'anno Giffoni \u00e8 pronto a offrire un nuovo grande programma dei migliori talenti musicali. \u00c8 in piena lavorazione anche il programma della Masterclass Music&Radio, a cui hanno gi\u00e0 aderito decine di giovani, e i tradizionali Meet The Stars riservati al pubblico, che l'anno scorso hanno totalizzato pi\u00f9 di 8mila presenze.In collaborazione con:\r\n\t\t\t\t\tGiffoni Film Festival", "tags": []}