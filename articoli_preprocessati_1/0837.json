{"categoria": "Mondo", "sottotitolo": "Il premier ungherese parler\u00e0 con Trump di sicurezza e difesa", "titolo_articolo": "Orban alla Casa Bianca il 13 maggio", "testo": "(ANSA) - BUDAPEST, 2 MAG - Il premier ungherese Viktor Orban\nsar\u00e0 ricevuto il 13 maggio alla Casa Bianca dal presidente\namericano Donald Trump. Lo ha annunciato il portavoce del\ngoverno Zoltan Kovacs su Twitter. I due parleranno di problemi\ndella sicurezza, cooperazione di difesa, problemi energetici e\nregionali, ha aggiunto. \n   Orban attende da tempo questo invito. Nel 2016 era stato il\nprimo leader europeo ad augurare successo al candidato\npresidenziale Trump, e attualmente segue una linea politica\nsovranista, simile a quella del presidente Usa. Ma finora\nWashington non ha ricambiato questa simpatia. L'avvicinamento\ndell'Ungheria di Orban alla Russia di Putin ha causato tensioni\ncon Washington.", "tags": ["relazioni internazionali", "candidato", "archiviato", "donald trump", "viktor orban", "person", "casa bianca", "organization"]}