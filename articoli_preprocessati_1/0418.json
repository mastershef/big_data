{"categoria": "Economia", "sottotitolo": "Compravendite tornano a livelli 2008, ma prezzi calati del 2,5%", "titolo_articolo": "Casa: Fiaip, mercato in aumento 6,6% in 2018, 2019 verso +2%", "testo": "(ANSA) - ROMA, 30 APR - Un mercato immobiliare in risalita,\ncon un aumento delle compravendite del 6,6% nel 2018 e in\naccelerazione nell'ultimo semestre, ma dove continua inesorabile\nil calo dei prezzi (-2,5%). \u00c8 quanto emerge dall'Osservatorio\nimmobiliare del settore urbano di Fiaip-Federazione italiana\nagenti immobiliari professionali, Enea e Icom. Per il 2019 lo\nstudio prevede una stabilizzazione dei prezzi e un incremento\ndel 2% delle compravendite. Tra le citt\u00e0 pi\u00f9 dinamiche per i\nvalori spiccano Milano, Napoli, Bologna e Firenze.\u00a0\u00a0\u00a0\n\t\t\t\t   Il quinto anno di crescita delle compravendite ha riportato,\nnel 2018, il mercato ai livelli del 2008 (quasi 580 mila\noperazioni), mentre i prezzi sono tornati ai valori del\n1997-1998, prima della ripresa della fine del secolo. In questo\ncontesto, aumentano le transazioni trattate dagli agenti\nimmobiliari (+20% in un anno).\u00a0\u00a0\u00a0\n\t\t\t\t   Anche i contratti di locazione sono in crescita, con un\nvolume per il residenziale del +2,39%, spinta dalla cedolare\nsecca, ma con prezzi in calo dell'1,5%.", "tags": ["costruzioni; propriet\u00e0", "economia; affari e finanza", "prezzi", "attivit\u00e0 titoli", "archiviato", "enea", "person"]}