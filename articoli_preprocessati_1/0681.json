{"categoria": "Sport", "sottotitolo": "Giro d'Italia-", "titolo_articolo": " Al via la 102/a edizione della corsa Rosa", "testo": "La cronometro individuale apre il 102/o Giro d'Italia di ciclismo. Prima tappa a Bologna. La corsa\u00a0si concluder\u00e0 il successivo 2 giugno nell'Arena di Verona. La corsa rosa \u00e8 suddivisa in 21 tappe, per un totale di 3.518,5 km, 46.500 metri di dislivello (2 mila in pi\u00f9 del 2018), tre tappe a cronometro (per 58,5 km complessivi), sei per velocisti, sette di media difficolt\u00e0 e cinque di alta montagna, per un totale di sette arrivi in salita. Ci sar\u00e0 un solo sconfinamento, nella Repubblica di San Marino, arrivo della 9/a tappa. La 'Cima Coppi' \u00e8 posta ai 2.618 metri d'altezza del Passo Gavia, la 'Montagna Pantani' \u00e8 rappresentata dal Mortirolo (dove il Pirata nel 1994 scrisse una pagina memorabile nella storia del ciclismo), la 'Tappa Bartali' sar\u00e0 l'appenninica Bologna-Fucecchio.", "tags": []}