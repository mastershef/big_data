{"categoria": "Sport", "sottotitolo": "Tutti i giocatori in orario per allenamento", "titolo_articolo": "Via a ritiro Milan, Leonardo a Milanello", "testo": "\u00c8 iniziato il ritiro del Milan, che rester\u00e0 a Milanello fino alla partita di luned\u00ec sera contro il Bologna, la prima delle ultime quattro di campionato per provare a conquistare la qualificazione alla Champions. La decisione di tenere la squadra nel centro sportivo rossonero per cinque giorni \u00e8 stata presa ieri dopo il ritardo di circa un'ora con cui Tiemou\u00e9 Bakayoko si \u00e8 presentato all'allenamento, proprio all'indomani del discorso con cui l'ad Ivan Gazidis aveva chiesto al gruppo il massimo sforzo nel finale di campionato. Oggi i giocatori si sono presentati tutti in orario per l'allenamento del pomeriggio a Milanello, dove \u00e8 presente Leonardo.", "tags": ["sport", "archiviato", "ivan gazidis", "tiemou\u00e9 bakayoko", "leonardo", "person", "milan", "organization"]}