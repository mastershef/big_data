{"categoria": "Economia", "sottotitolo": "", "titolo_articolo": "Fastweb: accordo con Open Fiber per accesso rete (2)", "testo": "Fastweb, che fino ad oggi si \u00e8 affidata in maniera preponderante a Tim per l'accesso alla rete nelle citt\u00e0 dove non era presente, firma un accordo con Open Fiber che estende la vecchia collaborazione basata sulla ex Metroweb su Milano e Genova. \"L'accordo prevede innalzamento delle citt\u00e0 con Open Fiber e in futuro mi aspetto che i servizi wholesale siano divisi equamente\" fra i due fornitori, dice Alberto Calcagno, a.d. di Fastweb\u00a0\n- In base all'accordo Fastweb potr\u00e0 utilizzare le connessioni FTTH realizzate da Open Fiber su tutto il territorio nazionale ed in particolare in 80 citt\u00e0 non gi\u00e0 raggiunte dalla sua rete,oltre che nelle aree bianche. Open Fiber a sua volta, precisa una nota congiunta, potr\u00e0 acquistare da Fastweb- sempre in modalit\u00e0 wholesale-l'utilizzo di infrastrutture in fibra funzionali alla realizzazione della propria rete.\u00a0\u00a0\u00a0 \"L'accordo strategico con Fastweb amplia ulteriormente il portafoglio di partnership commerciali di Open Fiber a conferma della validit\u00e0 del modello wholesale only che offre accesso a tutti gli operatori a condizioni paritetiche\" sottolinea Elisabetta Ripa, CEO di Open Fiber.\u00a0\u00a0\u00a0 Fastweb, che gi\u00e0 ha nel suo nuovo piano di copertura ultrabroadband l'obiettivo di arrivare a 16 milioni di collegamenti (dagli attuali 8 milioni) con il nuovo accordo con Open Fiber porterebbe la copertura complessiva con reti a banda ultralarga al 90% della popolazione italiana. (ANSA).", "tags": ["sport", "archiviato", "fiber", "elisabetta ripa", "person", "fastweb", "organization"]}