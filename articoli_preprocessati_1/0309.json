{"categoria": "Motori", "sottotitolo": "\"Jerez si adatta al mio stile, vedremo come va il nuovo asfalto\"", "titolo_articolo": "Marquez, ho capito la caduta di Austin", "testo": "(ANSA) - ROMA, 2 MAG - \"Ad Austin \u00e8 stata una domenica\nfrustante, ma dal giorno dopo mi sono subito concentrato su\nJerez. Stavo guidando molto bene, mi sentivo in confidenza con\nla moto. Comunque abbiamo capito perch\u00e9 sono caduto. Io sto bene\ne questa \u00e8 la cosa pi\u00f9 importante\". Marc Marquez si \u00e8 gi\u00e0 messo\nalle spalle la scivolata che lo ha tolto di scena durante il Gp\ndelle Americhe e punta a riprendersi la vetta del mondiale\nMotoGp sulla pista di casa. \"L'anno scorso sono arrivato qui\nesattamente con gli stessi punti (45, uno sotto Dovizioso,\nleader di allora, ndr), questa pista si adatta al mio stile di\nguida - ha aggiunto il campione del mondo durante la conferenza\nstampa del gioved\u00ec - dobbiamo capire come sar\u00e0 la pista con il\nnuovo asfalto, per cercare di essere competitivi da subito\".", "tags": ["sport", "archiviato", "marc marquez", "person"]}