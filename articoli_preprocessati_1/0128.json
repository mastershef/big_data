{"categoria": "Cinema e Film", "sottotitolo": "Altro effetto #Metoo dopo rottura contratto da parte di Amazon", "titolo_articolo": "Editori snobbano memorie di Woody Allen", "testo": "(ANSA) - WASHINGTON, 3 MAG - Nuovo effetto #Metoo su Woody\nAllen. Dopo che Amazon ha rotto l'accordo con lui per quattro\nnuovi film, il famoso regista si \u00e8 visto ora sbattere la porta\nin faccia dai maggiori editori per la pubblicazione delle sue\nmemorie. Lo scrive il New York Times, citando i dirigenti di\nquattro grandi case editrici. In altri tempi ci sarebbe stata\nuna guerra di offerte stellari per la sua autobiografia. Le cose\nsono cambiate dopo che sono riaffiorate le accuse di molestie\nalla figlia Dylan Farrow tre decenni fa. Accuse negate, ma che\nhanno lasciato il pubblico, non solo americano, nel dubbio. I\nrappresentanti delle case editrici hanno spiegato che sarebbe\ncommercialmente rischioso pubblicare le sue memorie nell'attuale\nclima.", "tags": ["editoria", "archiviato", "dylan farrow", "woody allen", "person", "amazon", "organization"]}