{"categoria": "Cultura & Spettacoli", "sottotitolo": "Selezionate da Troy Carter rappresentante Prince Estate e Jay-Z", "titolo_articolo": "Prince Originals, 14 tracce inedite", "testo": "(ANSA) - ROMA, 29 APR - Si intitola Originals un album di 15\ntracce con 14 registrazioni inedite che illuminano il ruolo\nvitale dietro le scene che Prince ha avuto nelle carriere di\naltri artisti. Uscir\u00e0 a giugno da Prince Estate in\ncollaborazione con Warner Bros Records e Tidal. Le tracce sono\nstate selezionate da Troy Carter, rappresentante del Prince\nEstate, e JAY-Z.\u00a0\u00a0\u00a0\n\t\t\t\t   Prince sar\u00e0 per sempre ricordato come un grandioso performer\nlive, artista da primi posti, rivoluzionario dell'industria\nmusicale. Durante tutto il tempo passato sotto i riflettori\nnella sua carriera di 4 decenni, Prince ha lavorato anche dietro\nle scene per promuovere talenti e canzoni di artisti emergenti\nche rispettava. Dal 7 giugno, Originals sar\u00e0 disponibile in\nstreaming esclusivamente su Tidal per 14 giorni. Nello spirito\ndi condividere la musica di Prince con i suoi fan come lui\nvoleva, l'album sar\u00e0 disponibile per lo streaming in qualit\u00e0\nMaster per abbonati HiFi di Tidal. Gli iscritti ascolteranno le\nregistrazioni come l'artista voleva che suonassero.", "tags": ["musica", "pop", "archiviato", "z. prince", "troy carter", "person", "prince estate", "organization"]}