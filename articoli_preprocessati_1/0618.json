{"categoria": "Motori", "sottotitolo": "Bella sorpresa di Riccardo Rossi autore del terzo tempo", "titolo_articolo": "Moto3: McPhee domina prime libere Jerez", "testo": "(ANSA) - ROMA, 3 MAG - La classe leggera apre il GP di Spagna\ne a dominare la FP1 \u00e8 John McPhee (Petronas Sprinta Racing) con\nil tempo di 1:47.052s. A 0,147s si ferma Aron Canet (Sterilgarda\nMax Racing Team) e terzo la bella sorpresa di Riccardo Rossi\n(K\u00f6mmerling Gresini Moto3) che si ferma a 0,165s dalla vetta.\u00a0\u00a0\u00a0\n\t\t\t\tPer il rookie italiano anche una caduta a tempo scaduto che non\nimpensierisce in vista della sessione del pomeriggio.\u00a0\u00a0\u00a0\n\t\t\t\t   Chiude la top 5 della Moto3 Dennis Foggia (Sky Racing Team\nVR46) con Lorenzo Della Porta (Leopard Racing) appena fuori\ndalle prime dieci posizioni.\u00a0\u00a0\u00a0\n\t\t\t\t   Per buona parte della sessione fa il passo Andrea Migno. A\nmeno dieci minuti dalla bandiera a scacchi per\u00f2, il romagnolo\ndella formazione Bester Capital Dubai \u00e8 vittima di un brutto\nincidente alla curva 3. Lotta tra piloti di casa: Jaume Masia\n(Bester Capital Dubai) \u00e8 al comando della classifica iridata.\u00a0\u00a0\u00a0\n\t\t\t\tAlla sua altezza con 45 punti Canet che fa meglio del rivale,\nautore del sesto tempo.", "tags": ["disastri; incidenti", "archiviato", "andrea migno", "lorenzo della porta", "dennis foggia", "riccardo rossi", "max sterilgarda", "aron canet", "john mcphee", "person", "bester capital dubai", "sky", "organization"]}