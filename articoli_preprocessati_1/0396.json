{"categoria": "Tecnologia", "sottotitolo": "Negozia con Ftc, misure in aggiunta a multa da 3-5 miliardi dlr", "titolo_articolo": "FB, comitato privacy in intesa con Usa", "testo": "Facebook starebbe negoziando un accordo con la Federal Trade Commission (Ftc) statunitense che impegnerebbe il social network a creare un comitato indipendente di supervisione sulla privacy e a nominare un responsabile della privacy approvato dalla Ftc. A riferire l'indiscrezione \u00e8 il sito Politico.com, secondo cui le misure sarebbero in aggiunta alla multa da 3-5 miliardi che pende su Facebook per lo scandalo di Cambridge Analytica, e per la quale l'azienda di Mark Zuckerberg ha gi\u00e0 fatto un accantonamento. Stando all'accordo, il comitato si riunirebbe ogni tre mesi ed emanerebbe rapporti periodici in tema di privacy; a farne parte potrebbero essere anche i membri del cda di Facebook.Sempre secondo le fonti, la Ftc avrebbe \"essenzialmente\" un potere di veto sulla scelta del manager responsabile della privacy. Al momento - evidenzia Politico - non sono chiari i poteri n\u00e9 del manager, n\u00e9 del comitato.Secondo l'intesa, inoltre, il creatore e Ceo di Facebook, Mark Zuckerberg, sarebbe \"responsabile designato per la conformit\u00e0\" e avrebbe la responsabilit\u00e0 dell'attuazione delle politiche sulla privacy.", "tags": ["raccolta dati personali", "archiviato", "mark zuckerberg", "person", "federal trade commission", "facebook inc.", "organization"]}