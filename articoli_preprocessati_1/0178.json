{"categoria": "Mondo", "sottotitolo": "Medici, 'oltre 2mila feriti, 60 minori scomparsi e fosse comuni'", "titolo_articolo": "Libia: Amsi, bilancio morti sale a 400", "testo": "E' salito a 400 morti, tra cui 105 bambini e 120 donne, il numero delle vittime dall'inizio degli scontri in Libia, il 4 aprile. E' il bilancio aggiornato a questa mattina reso noto all'ANSA dal presidente dell' Associazione medici di origine straniera in Italia (Amsi), Foad Aodi, in costante contatto con i medici libici sul campo. I medici libici, afferma Aodi, \"riferiscono anche di 15 combattenti morti negli ultimi 3 giorni e di oltre 2mila feriti\" e \"denunciano anche la presenza di fosse comuni e la scomparsa di circa 60 minori che non rispondono agli appelli delle loro famiglie\".", "tags": ["morte", "persone scomparse", "guerra", "archiviato", "ansa", "organization"]}