{"categoria": "NULL", "sottotitolo": "All'interno delle famiglie italiane, l'attenzione al risparmio \u00c3\u00a8 molto elevata. Soprattutto per le donne (58%) e ... ", "titolo_articolo": "Risparmio: le spese che pesano sul bilancio familiare, quali si potrebbe tagliare ", "testo": "All'interno delle famiglie italiane, l'attenzione al risparmio \u00e8 molto elevata. Soprattutto per le donne (58%) e per i 35-54enni (43%). Fa riflettere, invece, il fatto che siano ben 16,8 milioni gli italiani che dichiarano di discutere almeno una volta alla settimana con un familiare per vedute divergenti sul tema; addirittura 6 milioni quelli che lo fanno ogni giorno. Ma quali sono le voci di spesa pi\u00f9 onerose e quali sono quelle su cui si vorrebbe risparmiare di pi\u00f9? \n\nSecondo una indagine di Facile.it commissionata a mUp Research, \u00e8 emerso che tra le spese domestiche che incidono maggiormente sul budget delle famiglie italiane, assicurazione auto, luce e gas sono le voci che pesano di pi\u00f9. Ma se per l'Rc auto sono 16,9 milioni gli italiani che nel 2017 sono gi\u00e0 riusciti ad abbattere i costi, le tariffe luce e gas sono quelle su cui si vorrebbe risparmiare di pi\u00f9 nel 2018.\nLa crescente consapevolezza dei consumatori verso il tema del risparmio emerge anche dal fatto che, sempre pi\u00f9 spesso, si cerca di risparmiare anche su altri prodotti. Sono 7,5 milioni gli italiani che vorrebbero ridurre i costi del conto corrente e, 4,5 milioni, quelli che vorrebbero farlo per la carta di credito.\n\nDa questo punto di vista diventa centrale il ruolo svolto dagli strumenti che consentono agli italiani di raccogliere informazioni pe poter tagliare i costi. Ma quali sono? Dall'indagine \u00e8 emerso che Internet \u00e8 ormai la prima fonte di informazione; \u00e8 sul web che 24,4 milioni di italiani cercano soluzioni per il risparmio e tra le diverse opzioni offerte dalla rete il canale pi\u00f9 utilizzato \u00e8 rappresentato dai comparatori, usati da 11,8 milioni di utenti. Quotidiani e periodici sono scelti come fonte di aiuto da 11,2 milioni di lettori, 10,6 milioni gli italiani che si affidano ai consigli di amici e parenti mentre solo 8,7 milioni si servono di radio e TV.", "tags": []}