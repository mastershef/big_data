{"categoria": "Mondo", "sottotitolo": "Il neonato partito di Farage continua a crescere secondo Yougov", "titolo_articolo": "Europee:sondaggio Gb,Brexit Party al 30%", "testo": "(ANSA) - LONDRA, 3 MAG - Continua l'ascesa del Brexit Party\ndi Nigel Farage nei sondaggi in vista delle elezioni Europee di\nfine mese, a cui la Gran Bretagna \u00e8 destinata a partecipare\nmalgrado i tre anni trascorsi dal referendum del 2016 a salvo\nratifica parlamentare in extremis di un accordo di divorzio\ndall'Ue. Secondo l'ultima rilevazione dell'istituto YouGov,\nripresa in queste ore dai media, il neonato partito simbolo del\nfronte pro Leave \u00e8 ora al 30% dei consensi, due punti in pi\u00f9\nrispetto al dato di una settimana fa, mentre il Labour di Jeremy\nCorbyn si ferma al 21% e il Partito Conservatore della premier\nTheresa May non si schioda dal minimo storico del 13.\u00a0\u00a0\u00a0\n\t\t\t\t   Fra i partiti pro Remain apertamente favorevoli a un secondo\nreferendum, i Liberaldemocratici sono dati al 10%, mentre calano\nleggermente al 9 sia i Verdi, sia Change Uk, altra formazione\nappena nata e formata da fuoriusciti centristi di Labour e Tory.\u00a0\u00a0\u00a0\n\t\t\t\t   Il sondaggio non rispecchia i risultati attesi per il voto\nlocale svoltisi ieri in parte dell'Inghilterra e in Ulster, a\ncui non hanno partecipato n\u00e9 Brexit Party, n\u00e9 Change Uk.(ANSA).", "tags": ["elezioni", "sondaggio elettorale", "archiviato", "theresa may", "jeremy corbyn", "nigel farage", "person", "yougov", "brexit party", "unione europea", "partito dei verdi", "organization"]}