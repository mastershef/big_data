{"categoria": "Cultura & Spettacoli", "sottotitolo": "\"Una lunga storia\", in occasione dei suoi 60 anni di carriera", "titolo_articolo": "A UJ concerto evento di Gino Paoli", "testo": "(ANSA) - PERUGIA, 29 APR - \"Una lunga storia\" di musica \u00e8\nquella di Gino Paoli che taglia nel 2019 il ragguardevole\ntraguardo dei 60 anni di carriera. Per festeggiare come si deve\nquesto speciale anniversario Umbria Jazz ha voluto inserire nel\ncartellone dell'edizione estiva 2019 un concerto/evento al\nteatro Morlacchi il cui titolo, \"Una lunga storia\", \u00e8 l'evidente\ncitazione di uno degli indimenticabili successi scritti da\nPaoli.\u00a0\u00a0\u00a0\n\t\t\t\tSul palco Jazz, il 13 luglio (biglietti in prevendita da oggi),\nl'Orchestra da Camera di Perugia diretta dal maestro Marcello\nSirignano, oltre all'inseparabile compagno di viaggio, Danilo\nRea, che accompagna al pianoforte il Gino Paoli contemporaneo e\ninedito. I due presentano infatti i brani del nuovo album in\nuscita. La parte del concerto dedicata ai tanti e intramontabili\nclassici di Paoli \u00e8 invece affidata a tre grandi musicisti del\njazz italiano come Rita Marcotulli, pianoforte, Alfredo Golino,\nbatteria, e Ares Tavolazzi, contrabbasso. \u00c8 la stessa band dei\nconcerti del tour \"Paoli canta Paoli\".", "tags": ["musica", "archiviato", "alfredo golino", "rita marcotulli", "danilo rea", "marcello sirignano", "umbria jazz", "gino paoli", "person"]}