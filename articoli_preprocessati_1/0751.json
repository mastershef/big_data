{"categoria": "Cultura & Spettacoli", "sottotitolo": "A 78 anni, tra aprile e maggio con Celebration of the '80s tour", "titolo_articolo": "Giorgio Moroder annuncia suo primo tour", "testo": "(ANSA) - ROMA, 10 OTT - Giorgio Moroder, a 78 anni, \u00e8 pronto a mettersi in pista con il suo primo vero e proprio tour, chen toccher\u00e0 l'Europa e anche l'Italia. Il celebre dj e produttore italiano, conosciuto in tutto il mondo, lo ha annunciato su Facebook e sul suo sito. Quindici le citt\u00e0 coinvolte dal \"Celebration of the '80s tour\" tra aprile e maggio 2019. In scaletta le hit della prolifica carriera di Moroder, che sar\u00e0 protagonista su un palco spettacolare con imponenti giochi di luce.\u00a0\u00a0\u00a0 \"E' qualcosa che ho sempre voluto fare - ha dichiarato Moroder -, i fan hanno continuato a chiedermi se ci fosse la possibilit\u00e0 di un vero tour. In passato era impensabile che i produttori abbandonassero i loro studi di registrazione. Quel territorio era riservato ai cantanti. Oggi, invece, produttori e dj, sono diventati le superstar della musica dance popolare, quindi sembra il momento giusto per e io sono cos\u00ec eccitato di poterlo finalmente fare!\".\u00a0\u00a0\u00a0 Il tour sar\u00e0 in Italia per tre date: il 17 maggio a Milano, il 18 a Firenze, il 19 a Roma. Biglietti in vendita dal 12 ottobre.(ANSA).", "tags": []}