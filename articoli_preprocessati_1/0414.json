{"categoria": "Cultura & Spettacoli", "sottotitolo": "Proposte di Etro, Elisabetta Franchi, Miu Miu, Gucci, Sportmax", "titolo_articolo": "Esotismi tra India e deserto americano", "testo": "(ANSA) - ROMA, 22 APR - Giovani donne che amano lo stile\netno-chic adattabile a tutte le latitudini e occasioni, nomadi\ndel lusso poco ostentato, ma colto e raffinato (Etro)\nviaggiatrici del mondo che si spostano da un party a Bollywood\nal festival di Coachella nel deserto americano della California,\nche si \u00e8 appena concluso. E' questo il ritratto delle ragazze\nmoderne. Non per questo sono influencer, o giovani lady che\ncostruiscono look e stili, connotati da aristocratico esotismo\nche sconfina anche in scelte di griffe e maison come Valentino o\nDolce & Gabbana.\u00a0\u00a0\u00a0\n\t\t\t\tIl Coachella style si posiziona a met\u00e0 tra lo stile hippie e\nboh\u00e9mien. Dunque, denim a volont\u00e0, come nella capsule in tela\nindaco di Sportmax, tutta volant per 8 pezzi basic come\nsalopette, abitini, jeans e camicie. Etro \u00e8 il capofila dello\nstile etno-chic con le sue fantasie Paisley. Non possono mancare\nle frange (Gucci), il suede, i minidress di paillettes\n(Elisabetta Franchi) le stampe floreali (Miu Miu), i print\npitone nel beachwear (Calzedonia).", "tags": ["moda", "musica", "archiviato", "elisabetta franchi", "valentino", "person"]}