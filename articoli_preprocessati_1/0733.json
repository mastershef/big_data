{"categoria": "Sport", "sottotitolo": "Nuotatrice a Radio Capital \"mia erede sui 200sl non ancora nata\"", "titolo_articolo": "Pellegrini, obiettivo pi\u00f9 grande Tokyo", "testo": "Fuori dalla tv, dentro la vasca.\u00a0\u00a0\u00a0 Federica Pellegrini si racconta a Circo Massimo, su Radio Capital, dopo aver concluso la sua prima stagione da giudice di Italia's Got Talent ed essere rientrata in vasca: \"Ora sono nel pieno degli allenamenti, a Livigno: mattina in acqua e pomeriggio in palestra o ancora in acqua\", spiega Pellegrini, che ha gi\u00e0 in testa la road map dei prossimi mesi: \"A maggio ci saranno tantissimi meeting italiani, poi a fine giugno il Settecolli di Roma e da l\u00ec a tre settimane si parte per i mondiali in Corea\". Ma l'obiettivo pi\u00f9 grande resta la qualificazione a Tokyo 2020. Dopo l'oro iridato di Budapest la veneta racconta di aver \"concluso tutti i miei alti obiettivi.\u00a0\u00a0\u00a0 Dopodich\u00e9 ho deciso comunque di andare avanti per cercare la qualifica alla quinta Olimpiade\". In giro c'\u00e8 un'erede? \"A livello internazionale lo \u00e8 stata forse la Ledecky ma lei non \u00e8 propriamente una duecentista. A livello italiano nei 200 un'altra Federica non \u00e8 ancora nata\".", "tags": ["sport", "archiviato", "federica pellegrini", "person", "radio capital", "roma", "organization"]}