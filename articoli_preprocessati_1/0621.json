{"categoria": "Motori", "sottotitolo": "1,75 per spagnolo contro il 5,50 di Rossi e Dovizioso", "titolo_articolo": "Snai, a Jerez Marquez stacca tutti", "testo": "(ANSA) - ROMA, 2 MAG - La scivolata di Austin, per colpa\ndella quale ha buttato al vento una facile vittoria \u00e8 solo un\nlontano ricordo. Marc Marquez \u00e8 pronto a riscattarsi nel Gp di\nSpagna, quarto appuntamento del mondiale MotoGp che si correr\u00e0\nquesto week end a Jerez. Il pilota della Honda - che al netto\ndell'errore ha mostrato una superiorit\u00e0 disarmante - \u00e8 una\nspanna avanti al resto della truppa, dato a 1,75 su Snai,\ncomplice anche il fatto che il team Repsol in Andalusia ha vinto\ncinque delle ultime sette edizioni. Andrea Dovizioso e Valentino\nRossi, primo e secondo nel mondiale, sono i primi inseguitori,\nma gi\u00e0 ben distanziati dallo spagnolo: su entrambi si punta a\n5,50. Dopo l'exploit in Texas, il pilota della Suzuki Alex Rins\nsi ricandida nel ruolo di outsider, a 12 volte la scommessa, lo\nprecede Maverick Vi\u00f1ales della Yamaha, a 7,50. A 20 Jorge\nLorenzo, tormentato dai problemi tecnici e dalla sfortuna nelle\nprime tre gare.", "tags": ["moto gp", "giochi d'azzardo; lotterie", "archiviato", "maverick vi\u00f1ales", "alex rins", "valentino rossi", "andrea dovizioso", "marc marquez", "person", "honda", "suzuki", "repsol", "organization"]}