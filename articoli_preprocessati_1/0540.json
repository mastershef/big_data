{"categoria": "Economia", "sottotitolo": "In cda entrano 5 consiglieri indipendenti", "titolo_articolo": "Iccrea:ok soci a conti,Maino presidente", "testo": "Via libera dell'assemblea dei soci di Iccrea all'ultimo bilancio del gruppo bancario nella conformazione pre-riforma, chiuso con un utile consolidato di 7,5 milioni di euro. L'Assemblea ha inoltre rinnovato la composizione del Consiglio di Amministrazione per il triennio 2019 - 2022 eleggendo per la prima volta cinque consiglieri indipendenti. I componenti del consiglio sono Giuseppe Maino, Lucio Alfieri, Francesco Carri, Teresa Fiordelisi, Giuseppe Gambi, Maurizio Longhi, Flavio Piva, Angelo Porro, Salvatore Saporito e Pierpaolo Stra espressione delle Banche di Credito Cooperativo, Giuseppe Bernardi, Paola Leone, Luigi Menegatti, Mario Minoja e Laura Zoni come consiglieri indipendenti. Al termine dell'Assemblea, il Consiglio di Amministrazione ha svolto la sua prima riunione, confermando Giuseppe Maino alla presidenza del Cda di Iccrea Banca.E il nuovo Gruppo Bancario Cooperativo Iccrea ha un attivo di 150 miliardi di euro, di cui 83 miliardi di impieghi a clientela, con un'incidenza dei crediti deteriorati netti del 7,9% (in forte contrazione rispetto all'anno precedente), un total capital ratio del 15,7% e un utile netto di 307 milioni di euro. E' quanto emerso, secondo una nota, nel corso dei lavori assembleari di Iccrea Banca, Capogruppo del Gruppo Bancario Cooperativo Iccrea.", "tags": ["banche", "assemblee generali", "bilancio", "consigli amministrazione", "archiviato", "laura zoni", "mario minoja", "luigi menegatti", "paola leone", "giuseppe bernardi", "pierpaolo stra", "salvatore saporito", "angelo porro", "flavio piva", "maurizio longhi", "giuseppe gambi", "teresa fiordelisi", "francesco carri", "lucio alfieri", "giuseppe maino", "person", "iccrea banca", "organization"]}