{"categoria": "Cinema e Film", "sottotitolo": "Borghi migliore attore protagonista in 'Sulla mia pelle'", "titolo_articolo": "Bif&st premia regista Mieli e film 'Saf'", "testo": "(ANSA) - BARI, 03 MAG - Vengono consegnati questa sera nel\nteatro Petruzzelli di Bari, nella settimana serata del Bif&st, i\npremi alle Opere prime e seconde e i premi Nuovo Imaie\n(l'Istituto mutualistico per la tutela degli artisti interpreti\ned esecutori), oltre al Federico Fellini Platinum Award for\nCinematic Excellence che andr\u00e0 al produttore e amministratore\ndelegato di Rai Cinema, Paolo Del Brocco. Il premio Ettore Scola\nper il miglior regista va a Valerio Mieli per il film\n'Ricordi?'. Il premio Gabriele Ferzetti per il migliore attore\nprotagonista sar\u00e0 consegnato ad Alessandro Borghi per il film\n'Sulla mia pelle' di Alessio Cremonini. Annunciati anche i premi\ndella sezione Panorama Internazionale che saranno consegnati\nnella serata conclusiva di domani. Il miglior film \u00e8 'Saf' di\nAli Vatansever. Nella stessa serata sar\u00e0 consegnato il Federico\nFellini Platinum Award for Cinematic Excellence all'attore\nValerio Mastandrea che domani mattina terr\u00e0 nel teatro\nPetruzzelli una lezione di cinema.", "tags": ["cinema", "archiviato", "valerio mastandrea", "ali vatansever", "alessio cremonini", "alessandro borghi", "valerio mieli", "paolo del brocco", "person", "bif", "rai", "organization"]}