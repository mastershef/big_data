{"categoria": "Cultura & Spettacoli", "sottotitolo": "Il designer nato in Texas 33 anni fa ha lavorato con Thom Browne", "titolo_articolo": "Roseberry nuovo stilista di Schiaparelli", "testo": "(ANSA) - ROMA, 26 APR - Daniel Roseberry \u00e8 il nuovo direttore\nartistico di Schiaparelli. Ad annunciarlo una nota della maison\ndel gruppo Tod's, dove si precisa che il designer americano\nassume l'incarico per tutte le collezioni, i progetti e\nl'immagine della maison fondata da Elsa Schiaparelli nel 1927.\u00a0\u00a0\u00a0\n\t\t\t\tNato in Texas, paese natio evidentemente fertile di creativi\nvisto che ha dato i natali anche a Tom Ford, 33 anni fa, Daniel\nRoseberry, ha trascorso oltre 10 anni al fianco di Thom Browne a\ncapo delle collezioni uomo e donna. Dalla Schiaparelli fanno\nsapere che si aspettano che Roseberry \"trasmetta la visione\ncreativa audace e all'avanguardia nella maison di Place Vendome,\ncome gi\u00e0 fece la sua fondatrice, Elsa Schiaparelli, il cui non\nconvenzionale patrimonio creativo fa parte della storia della\nmoda\".", "tags": ["moda", "archiviato", "thom browne", "tom ford", "elsa schiaparelli", "daniel roseberry", "person", "tod's", "organization"]}