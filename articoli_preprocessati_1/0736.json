{"categoria": "Cinema e Film", "sottotitolo": "Tra i protagonisti Capatonda, Gazz\u00e8 e serie Romolo + Giuly", "titolo_articolo": "Giffoni: 24 luglio, da De Luca a Darkest Minds", "testo": "GIFFONI VALLE PIANA (SALERNO) - Il presidente della Regione Campania Vincenzo De Luca arriver\u00e0 domani 24 luglio per una masterclass al Giffoni Film festival. Tra i protagonisti della giornata anche Maccio Capatonda e Max Gazz\u00e8 che incontrer\u00e0 i ragazzi e il pubblico e sar\u00e0 in serata al centro dell'evento Live Giffoni Music Concept, con Diodato e Lodovica Comello.  Come evento speciale sar\u00e0 presentata la nuova serie di Fox, insieme al cast, 'Romolo + Giuly. La guerra mondiale italiana' di Michele Bertini Malgarini, ispirata all'omonima web series, nella quale l'amore shakespeariano \u00e8 vissuto dai giovani eredi dei Montacchi e dei Copulati, le due pi\u00f9 potenti famiglie della Capitale, nel pieno del conflitto ancestrale tra Roma Nord e Roma Sud.  Sar\u00e0 inoltre in anteprima la nuova avventura distopica The Darkest Minds di Jennifer Yuh Nelson, dal bestseller di Alexandra Bracken, con la stella emergente Amandla Stenberg, in arrivo nelle sale il 14 agosto. Al Festival per le masterclass anche il presidente di Greenpeace Alessandro Giann\u00ec e il presidente di Confindustria Vincenzo Boccia.In collaborazione con:", "tags": []}