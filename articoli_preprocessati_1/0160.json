{"categoria": "Sport", "sottotitolo": "'Lite con Adani?Dispiace.Accetto critiche, con numeri non vinco'", "titolo_articolo": "Allegri: Juve non meritava una sconfitta", "testo": "(ANSA) - ROMA, 3 MAG - \"Contro il Torino sarebbe stata una\nsconfitta immeritata, perch\u00e9 la squadra ha disputato una buona\npartita: devo fare i complimenti ai giocatori, che stanno\nfacendo una stagione straordinaria, lottano sempre e anche\ndomenica a Roma giocheremo un'altra meravigliosa partita. Stiamo\nfacendo giocare dei giovani, che sono bravi e devono\nmigliorare\". Cos\u00ec Massimiliano Allegri, dopo il pareggio con il\nTorino nell'anticipo, parlando a Sky Sport. \"Il Grande Torino ha\nrappresentato la storia del calcio, nel '43 batterono il Livorno\n- aggiunge - domani bisogna commemorare questa tragedia\". Sulla\nlite con Adani, Allegri ha detto: \"Quello che \u00e8 successo sabato\nmi \u00e8 dispiaciuto. Quando parlo su cosa succede in campo non \u00e8\ntutto da buttare, non \u00e8 da buttare anche quello che ci hanno\ninsegnato i vecchi allenatori. Fare l'allenatore \u00e8 un mestiere\ndifficile. Accetto le critiche e ascolto tutti. Io ho un dovere\nverso l'azienda: portare i risultati. Con i numeri non si\nvince\".", "tags": ["calcio", "archiviato", "massimiliano allegri", "person", "roma", "torino", "sky", "organization"]}