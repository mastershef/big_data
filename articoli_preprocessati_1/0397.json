{"categoria": "Mondo", "sottotitolo": "1.822 i feriti, Oms chiede cessate il fuoco", "titolo_articolo": "Libia: 376 morti e oltre 45.000 sfollati", "testo": "(ANSA) - TUNISI, 02 MAG - E' salito a 376 il numero dei morti\ne a 1.822 quello dei feriti dall'inizio degli scontri a Tripoli\ne dintorni, il 4 aprile scorso. Lo ha reso noto su twitter\nl'Organizzazione mondiale della sanit\u00e0 (Oms) in Libia,\naggiungendo di \"unirsi all'Ufficio delle Nazioni Unite per gli\nAffari umanitari (Ocha) e ad altre organizzazioni nel chiedere\nun immediato cessate il fuoco\". \n   Sono 45.200 intanto gli sfollati dall'inizio degli scontri\narmati a Tripoli e dintorni, secondo l'Ocha in un aggiornamento\nsulla situazione. Sono 3.340 i rifugiati e migranti intrappolati\nin centri di detenzione situati in aree colpite dai\ncombattimenti o in aree a rischio di conflitto armato.", "tags": ["morte", "guerra", "archiviato", "onu", "organizzazione mondiale della sanit\u00e0", "ocha", "organization"]}