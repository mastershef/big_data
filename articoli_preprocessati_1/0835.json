{"categoria": "Cinema e Film", "sottotitolo": "Festival dal 19 al 27 luglio. Iscrizioni fino al 31 maggio 2019", "titolo_articolo": "Cinema: Giffoni 2019, aperta selezione opere in concorso", "testo": "C'\u00e8 tempo fino al 31 maggio 2019 per iscrivere alla sezione ufficiale della 49esima edizione del Giffoni Film Festival - in programma dal 19 al 27 luglio 2019 a Giffoni Valle Piana - Salerno - lungometraggi e cortometraggi (sia fiction che animati) e documentari. Il Festival vedr\u00e0 nel 2019 la partecipazione di jurors provenienti da oltre 53 paesi, giffoners, talenti, personalit\u00e0 del mondo culturale, cinematografico, artistico, politico e sociale. Saranno oltre cento i film in concorso, che dovranno essere in anteprima italiana: per i lungometraggi la presentazione delle opere ad altri festival italiani, l'uscita in sala o la messa in onda televisiva in Italia ne comporter\u00e0 l'esclusione dalla competizione. Non sar\u00e0 richiesto nessun costo per l'iscrizione delle opere. Per ogni sezione competitiva verr\u00e0 assegnato il Gryphon Award al miglior lungometraggio e cortometraggio. Otto le sezioni in cui poter candidare i propri lavori: Elements + 3, Elements +6, Elements + 10, Generator +13, Generator +16, Generator +18, GEX Doc, Parental Experience. La selezione delle opere avverr\u00e0 a giudizio insindacabile della direzione artistica del Giffoni Experience che provveder\u00e0 a comunicare i risultati finali dei lungometraggi/documentari solo alle produzioni e distribuzioni dei film scelti entro il 18 giugno 2019. Per i cortometraggi, invece, sar\u00e0 pubblicata la lista delle opere selezionate sul sito www.giffonifilmfestival.it. Il regolamento completo \u00e8 consultabile al seguente link: http://www.giffonifilmfestival.it/regolamento-entry-form.html.In collaborazione con:\r\n\t\t\t\t\tGiffoni Film Festival", "tags": []}