{"categoria": "Sport", "sottotitolo": "Infarto a 58 anni, a pochi mesi dal dramma nella Manica", "titolo_articolo": "Tragedia in Argentina, muore il padre di Emiliano Sala", "testo": "Probabilmente non ha resistito al dolore per la scomparsa del figlio. Cos\u00ec i media argentini, e in particolare Radio 'La Red' che per prima ha dato la notizia, spiegano la morte per infarto ieri sera di Horacio Sala, 58 anni, padre di Emiliano Sala\u00a0l'attaccante del Nantes inabissatosi nella Manica con il velivolo che, nel gennaio scorso, lo stava trasportando a Cardiff per firmare il contratto con quella che sarebbe stata la sua nuova squadra. Horacio Sala si \u00e8 sentito male la scorsa notte a Progreso, citt\u00e0 in cui viveva insieme alla moglie.\u00a0\u00a0\n\nIntervistato da 'La Red', il sindaco di Progreso, Julio Muller, che era amico di Sala sr, ha raccontato che \"alle 5 del mattino, mi ha chiamato la compagna di Horacio. Quando sono arrivato, lei era distrutta accanto al corpo del suo uomo, che i medici non hanno potuto salvare. Horacio non ha mai superato la morte di Emiliano\".\n\n\n\u00a0\n\u00a0Guarda le fotoLa scomparsa di Sala, il dolore dei tifosi", "tags": ["morte", "radio", "archiviato", "emiliano sala", "julio muller", "horacio sala", "person", "radio la red", "nantes", "organization"]}