{"categoria": "Cinema e Film", "sottotitolo": "22/o film Marvel chiude un ciclo, tra epica e emozioni intime", "titolo_articolo": "Avengers, quando la fine \u00e8 un inizio", "testo": "(ANSA) - ROMA, 24 APR - Una fine che riporta all'inizio: \u00e8 la\ndimensione scelta fra epica, omaggi intrecciati al passato,\naccenni sul futuro, ritratti emotivi, ritorni e addii, dai\nfratelli Anthony e Joe Russo per concludere al 22/o film del\nMarvel Cinematic Universe (Mcu) quest'arco narrativo con\nAvengers: Endgame, in sala dal 24 aprile, in mille copie, con\nDisney. Uno spettacolare capitolo finale per una saga aperta nel\n2008 da Iron Man, e capace di incassare in 11 anni, oltre 19\nmiliardi di dollari. Il racconto riprende dal finale di\nAvengers: Infinity War dove il despota Thanos (Josh Brolin) era\nriuscito nel suo piano di sterminare met\u00e0 degli esseri viventi\ndell'universo, supereroi compresi. Gli Avengers superstiti, Iron\nMan (Robert Downey Jr), Vedova Nera (Scarlett Johansson),\nCaptain America (Chris Evans), Thor (Chris Hemsworth), Hulk\n(Mark Ruffalo), War Machine (Don Cheadle), Occhio di Falco\n(Jeremy Renner) e le new entry Ant-Man (Paul Rudd) e Captain\nMarvel (Brie Larsson), si confrontano con il senso di perdita.", "tags": ["cinema", "narrativa", "archiviato", "paul rudd", "jeremy renner", "cheadle", "mark ruffalo", "chris hemsworth", "chris evans", "robert downey jr", "josh brolin", "thanos", "iron man", "joe russo", "thor", "anthony", "person", "walt disney", "organization"]}