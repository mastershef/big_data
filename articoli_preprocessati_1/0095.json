{"categoria": "Economia", "sottotitolo": "Finanziamenti ad hoc per agevolare processi e formare personale", "titolo_articolo": "Ubi con Italiaonline sostiene pmi 4.0", "testo": "(ANSA) - MILANO, 27 MAR - Ubi Banca e Italiaonline hanno\nsiglato una partnership per supportare la digitalizzazione delle\npiccole e medie imprese italiane, di artigiani, esercenti e\nprofessionisti, favorendo la crescita del business anche sul\nmercato globale grazie alle opportunit\u00e0 del digitale. \n    Nell'ambito dell'accordo, la banca propone una serie di\ninterventi, a partire da finanziamenti per agevolare i processi\ndi digitalizzazione e per contribuire alla formazione del\npersonale. La internet company, di cui fanno parte brand come\nLibero, Virgilio, Pagine Gialle e Pagine Bianche, propone invece\nuna serie di servizi per farsi trovare sul web, presentarsi al\nmeglio con siti professionali, ricevere traffico e contatti con\ncampagne pubblicitarie digitali e realizzare, su richiesta del\ncliente, progetti di comunicazione e digital marketingsu misura.\u00a0\u00a0\u00a0\n\t\t\t\tPer i clienti Ubi Banca, inoltre, Italiaonline mette a\ndisposizione 14 ore di corsi online gratuiti sul digital\nmarketing a cura di Iab Italia, sottoscrivendo un contratto.", "tags": ["contratti", "elettronica", "tempo libero", "mass media", "archiviato", "virgilio", "person", "ubi banca", "organization"]}