{"categoria": "Sport", "sottotitolo": "Battuto l'uzbeko Istomin 7-6 6-3. Subito fuori Seppi, Cecchinato gi\u00e0 al 2/o turno ", "titolo_articolo": "Tennis: a Monaco Berrettini avanza", "testo": "Esordio positivo per Matteo Berrettini nel \"BMW Open\", torneo ATP 250 dotato di un montepremi di 586.140 euro in corso sui campi in terra rossa di Monaco di Baviera, in Germania. Il 23enne romano, numero 37 Atp, ha sconfitto per 7-6(5) 6-3, in poco pi\u00f9 di un'ora e mezza di partita, l'uzbeko Denis Istomin, numero 106 Atp, proveniente dalle qualificazioni. Prossimo ostacolo per Berrettini - gioved\u00ec - il vincente del match tra il britannico Kyle Edmund, numero 22 Atp e quinta testa di serie del torneo, e lo statunitense Denis Kudla, numero 82 del ranking mondiale.\nSubito fuori Andreas Seppi al \"BMW Open\", torneo Atp 250 in corso sui campi in terra rossa di Monaco di Baviera. Il 35enne di Caldaro, n.68 del ranking mondiale, \u00e8 stato battuto per 6-2 7-5 dal tedesco Philipp Kohlschreiber, n.41 Atp. In tabellone, tra gli azzurri, anche Marco Cecchinato, n.19 del ranking mondiale e terza testa di serie, che entrer\u00e0 in gara direttamente al secondo turno, domani contro lo slovacco Martin Klizan e Matteo Berrettini al debutto oggi contro trover\u00e0 l'uzbeco Denis Istomin.", "tags": ["tennis", "archiviato", "denis kudla", "kyle edmund", "denis istomin", "matteo berrettini", "person"]}