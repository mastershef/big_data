{"categoria": "Cultura & Spettacoli", "sottotitolo": "14 dicembre a Bologna e il 15 a Milano con il Shine a Light tour", "titolo_articolo": "Bryan Adams torna in Italia per due date", "testo": "(ANSA) - ROMA, 11 MAR - Bryan Adams annuncia il nuovo tour mondiale \"Shine a Light\", con concerti in Canada, Regno Unito, Nuova Zelanda, Australia, Europa. Non mancher\u00e0 l'Italia, con due tappe a Bologna (Unipol Arena il 14 dicembre) e Milano (Forum di Assago il 15 dicembre).\u00a0\u00a0\u00a0 Bryan Adams ha pubblicato il suo nuovo album, \"Shine a Light\", il primo marzo 2019 con Universal Music Group. Il titolo dell'album \u00e8 il singolo di punta del disco ed \u00e8 stato scritto a quattro mani con Ed Sheeran. \"Ho incontrato Ed a Dublino quest'anno durante uno dei suoi concerti e siamo rimasti in contatto - ha detto Adams -. Un giorno gli ho mandato un ritornello che avevo per l'idea di una canzone intitolata \"Shine a Light\" e gli ho chiesto se gli andasse di collaborare. Ho ricevuto un paio di versi qualche giorno dopo e, cavolo, dovreste sentirlo cantare questa canzone!\". Nell'album anche un duetto con Jennifer Lopez sul brano \"That's How Strong Our Love Is\".", "tags": ["musica", "archiviato", "jennifer lopez", "ed sheeran", "bryan adams", "person", "universal music group", "organization"]}