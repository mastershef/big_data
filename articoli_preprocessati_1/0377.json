{"categoria": "Sport", "sottotitolo": "La formazione di Gallinari deve arrendersi ai campioni in carica", "titolo_articolo": "Nba, Clippers fuori, passano i Warriors", "testo": "(ANSA) - ROMA, 27 APR - I Clippers non ce l'hanno fatta a\nbuttare gi\u00f9 dal trono i Warriors. In Gara -6 dei playoff Nba la\nformazione dei campioni in carica si \u00e8 infatti imposta sui\ncaliforniani per 129-110, portandosi sul 4-2 nella serie e\nquindi guadagnando la semifinale di Conference che la vedr\u00e0\nopposta ai Rockets. La squadra di Danilo Gallinari esce a testa\nalta dai playoff, dopo gare di altissimo livello contro il team\ncampione e candidato alla vittoria finale. La vittoria di Golden\nState che ha dato il punto decisivo per il passaggio del turno\nporta soprattutto la firma di Kevin Durant, autore di una\npartita strepitosa, nella quale ha dominato sotto canestro,\nsegnando 50 punti (suo record) e scompaginando la difesa dei\ncaliforniani. Di rilievo anche la prestazione di Gallinari, che\nha chiuso con un personale di 29 punti. I Clippers sono stati\nsalutati dal pubblico con un grande applauso, alla fine di una\nstagione esaltante che pochi pronosticavano e che si \u00e8 fermata\nal cospetto dei pi\u00f9 forti e favoritissimi per il titolo.", "tags": ["basket", "archiviato", "kevin durant", "danilo gallinari", "person", "clippers", "nba", "organization"]}