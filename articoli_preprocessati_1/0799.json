{"categoria": "Mondo", "sottotitolo": "L'Amsi: \"Tra le vittime si contano 90 bambini e 100 donne\"", "titolo_articolo": "Salgono a 300 i morti in Libia a causa degli scontri in atto", "testo": "Salgono a 300 i morti in Libia a causa degli scontri in atto: tra le vittime si contano 90 bambini e 100 donne. \u00c8 il bilancio aggiornato ad oggi reso noto dal presidente dell'Associazione medici di origine straniera in Italia (Amsi) Foad Aodi, in diretto contatto con i medici libici negli ospedali e nelle zone del conflitto.\u00a0I medici libici, afferma Aodi, riferiscono che la notte scorsa \u00e8 stata caratterizzata da \"attacchi aerei su Tripoli da parte dell'esercito utilizzando aerei senza pilota con numerosi danni alle abitazioni, morti e feriti sotto le macerie\". Gli sfollati, secondo l'Amsi, sono pi\u00f9 di 40 mila, di cui il 50% donne e il 25% minorenni. I medici libici rendono inoltre noto che nei prossimi giorni saranno operate 45 donne e minorenni da un chirurgo francese presso l'ospedale di Bengasi.\n'Haftar ha usato aerei stranieri contro i civili disarmati', \u00e8 la denuncia del governo di unit\u00e0 nazionale sottolineando il 'lassismo e il silenzio' della missione Onu e del Consiglio di sicurezza'. Intanto la Compagnia petrolifera\u00a0 libica chiede l'immediata cessazione delle ostilit\u00e0 che mette a rischio la produzione e l'economia nazionale.\n\nLibia, Conte vede Putin e Sisi: insieme per soluzione\n\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\n\nKhalifa Haftar \"tenta di ripetere in miniatura le gesta di Hitler\", \u00e8 solo l'ultimo esempio di \"minaccia alla regione del Maghreb, che \u00e8 indivisibile\": cos\u00ec il il ministro dell'Interno del governo di accordo nazionale libico, Fathi Bashaga, incontrando a Tunisi l'omologo Hisham al Furati. \"Il Maghreb arabo \u00e8 in pericolo, a meno che i suoi Paesi non si uniscano contro la dittatura, Tripoli \u00e8 solo l'inizio\", ha ammonito Bashaga.\n\"Vi invito ad unirvi alla mia preghiera per i profughi che si trovano nei centri di detenzione in Libia, la cui situazione, gi\u00e0 molto grave, \u00e8 resa ancora pi\u00f9 pericolosa dal conflitto in corso. Faccio appello perch\u00e9 specialmente le donne, i bambini e i malati possano essere al pi\u00f9 presto evacuati attraverso corridoi umanitari\". Lo ha detto papa Francesco al termine del Regina Coeli in Piazza San Pietro.\nE' salito a 40.100 il numero degli sfollati dall'inizio degli scontri armati a Tripoli e dintorni. Lo scrive l'Ufficio delle Nazioni Unite per gli Affari umanitari (Ocha) in un aggiornamento sulla situazione, precisando che le aree a sud di Ain Zara, Khala, Azizya, Qasr Bin Ghashir, Wadi Rabiya e Suani sono largamente inaccessibili agli operatori umanitari a causa dei combattimenti e che la comunit\u00e0 internazionale dell'assistenza continua a chiedere una tregua e un corridoio umanitario per poter raggiungere coloro che hanno bisogno di aiuto e di essere evacuati. 3.300 rifugiati e migranti restano intrappolati in centri di detenzione situati in aree colpite dai combattimenti o in aree a rischio di conflitto armato.", "tags": []}