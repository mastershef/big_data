{"categoria": "Ultima Ora", "sottotitolo": "Valentino \"Non sono a mio agio, ci sar\u00e0 da lavorare sodo\"", "titolo_articolo": "Rossi deluso, prima giornata difficile", "testo": "(ANSA) - ROMA, 3 MAG - \"Siamo arrivati a Jerez sapendo che ci\nsarebbe stato da soffrire un po', perch\u00e9 negli ultimi anni non\nsiamo stati forti su questa pista. E infatti \u00e8 andata ancora\ncos\u00ec. Speravamo di essere pi\u00f9 veloci, ma \u00e8 stato un primo giorno\ndifficile\". Valentino Rossi non nasconde la delusione dopo le\nlibere sulla pista spagnola, che lo ha visto solo sedicesimo al\ntermine delle due sessioni. \"Non mi sentivo a mio agio con la\nmoto - ha spiegato attraverso il sito della Yamaha - Abbiamo\nprovato qualcosa nel pomeriggio, ma senza grandi risultati. Ora\ndobbiamo controllare tutti i dati e lavorare sodo questa sera\nper cercare di migliorare\". Obiettivo non facile se, come spiega\nancora il pilota, \"non abbiamo un problema particolare. La moto\n\u00e8 la stessa di Austin, quindi significa che il matrimonio tra\ngomme, asfalto e motocicletta non \u00e8 fantastico\".", "tags": ["materiali edili", "archiviato", "valentino rossi", "person", "yamaha", "organization"]}