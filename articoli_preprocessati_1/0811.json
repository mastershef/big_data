{"categoria": "Tecnologia", "sottotitolo": "", "titolo_articolo": "Apple, appuntamento con gli sviluppatori", "testo": "La Worldwide Developers Conference di Apple avr\u00e0 inizio il 4 giugno a San Jose e si svolger\u00e0 fino all\u20198 giugno. Il McEnery Convention Center ospiter\u00e0 la folta comunit\u00e0 di sviluppatori che si riuniscono ogni anno per scoprire il futuro di prodotti e servizi Apple. Ogni anno la WWDC offre a milioni di sviluppatori l\u2019opportunit\u00e0 di approfondire i concetti e i processi che consentono di creare nuove esperienze sulle piattaforme Apple per iPhone, iPad, Apple Watch, Apple TV, Mac e HomePod. Grazie a una gamma di API, fra cui SiriKit, HomeKit, HealthKit, GymKit, MusicKit, ResearchKit e Core ML, gli sviluppatori possono trovare nuovi modi per aiutare gli utenti a gestire tutto, dalla salute alla casa, dallo shopping all\u2019apprendimento.\nFino alle 10:00\u00a0(PDT) del 22 marzo, sul sito web della WWDC (https://developer.apple.com/wwdc/register) gli sviluppatori possono fare richiesta dei biglietti, che verranno assegnati ai partecipanti attraverso una selezione casuale. Gli sviluppatori saranno informati sull\u2019esito della loro richiesta entro le 17:00 (PDT) del 23 marzo.\u00a0\nQuest\u2019anno saranno disponibili fino a 350 borse di studio WWDC, offrendo cos\u00ec a studenti e membri delle organizzazioni STEM l\u2019opportunit\u00e0 di ricevere un biglietto gratuito. I dettagli per la candidatura degli studenti sono disponibili sul sito web della WWDC (developer.apple.com/wwdc/scholarships).", "tags": []}