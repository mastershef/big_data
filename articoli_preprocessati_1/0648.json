{"categoria": "Economia", "sottotitolo": "Su base mensile \u00e8 l'incremento pi\u00f9 alto da febbraio 2017", "titolo_articolo": "Costruzioni: Istat, produzione febbraio +3,4%, su anno +7,8%", "testo": "(ANSA) - ROMA, 17 APR - Prosegue la crescita della produzione\nnelle costruzioni che a febbraio registra un aumento del 3,4%,\nrispetto a gennaio 2019, dell'indice destagionalizzato. Lo\ncomunica l'Istat. Su base annua l'indice corretto per gli\neffetti di calendario (i giorni lavorativi sono stati 20 come a\nfebbraio 2018) mostra \"un consistente incremento\", attestandosi\nal 7,8%. L'indice grezzo registra un aumento del 7,7%, sempre\nrispetto a febbraio 2018.\u00a0\u00a0\u00a0\n\t\t\t\t   L'Istituto di statistica evidenzia che su base mensile la\ncrescita \u00e8 la pi\u00f9 elevata da febbraio 2017. Su base annua,\ninvece, \u00e8 l'aumento pi\u00f9 alto da gennaio 2018 e, sottolinea\nl'Istat, l'ampio incremento segnato sia dall'indice grezzo che\nda quello corretto per gli effetti di calendario \"\u00e8\nprobabilmente da ricondurre anche alla disparit\u00e0 delle\ncondizioni climatiche rispetto allo scorso anno, avverse nel\nfebbraio del 2018 e particolarmente favorevoli quest'anno\".\u00a0\u00a0\u00a0\n\t\t\t\t(ANSA).", "tags": ["produzione industriale", "demografia", "archiviato", "istat", "organization"]}