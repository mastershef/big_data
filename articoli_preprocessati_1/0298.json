{"categoria": "Sport", "sottotitolo": "Grande gesto fair play del tecnico argentino", "titolo_articolo": "Fairplay Bielsa, ordina a Leeds di far segnare l'Aston Villa", "testo": "Gesto di fair play di Marcelo Bielsa nel campionato cadetto inglese. Il tecnico argentino del Leeds non ha apprezzato che la sua squadra avesse segnato un gol all'Aston Villa con un giocatore avversario a terra e, sedata una rissa tra i giocatori, ha ordinato alla sua squadra di lasciar segnare il Villa alla ripresa del gioco. Il match \u00e8 finito 1-1, frutto di due strane reti, col risultato che il Leeds \u00e8 rimasto terzo in classifica, mentre ad essere promosso in Premier League assieme al Norwich capolista \u00e8 stato lo Sheffield United. Leeds ed Aston Villa si rivedranno probabilmente nei playoff.", "tags": ["calcio", "archiviato", "marcelo bielsa", "person", "premier league", "organization"]}