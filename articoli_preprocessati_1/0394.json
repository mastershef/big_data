{"categoria": "Motori", "sottotitolo": "Lorenzo: 'Pista con tanto grip, adatta al mio stile'", "titolo_articolo": "Motogp, Marquez: 'A Jerez \u00e8 sempre una gara speciale'", "testo": "\"Jerez \u00e8 sempre una gara speciale perch\u00e9 \u00e8 la prima in Europa e c'\u00e8 molto sostegno da parte dei tifosi spagnoli\". Marc Marquez guarda con ottimismo al quarto appuntamento stagionale della MotoGp. \"Ovviamente ci avviciniamo allo stesso modo di ogni fine settimana - aggiunge il campione della Honda, reduce dalla caduta che lo ha tolto di scena ad Austin - e dobbiamo sfruttare al meglio ogni momento in pista.\u00a0\u00a0\u00a0 Il tempo tra la gara in America e qui \u00e8 sembrato pi\u00f9 lungo che mai, non vedo l'ora di tornare in sella alla mia moto\".\u00a0\u00a0\u00a0 \"Mi sono concentrato su questa gara dall'inizio della stagione - gli fa eco il compagno di box, Jorge Lorenzo - Avendo svolto pochi test sapevo che le prime gare sarebbero state complicate. Jerez \u00e8 uno dei miei circuiti preferiti. La pista normalmente ha molta aderenza e questo si adatta molto bene al mio stile di guida, a differenza di un paio di tracciati sui quali abbiamo gi\u00e0 corso. Sono sicuro che possiamo ottenere un buon risultato\".", "tags": ["automobilistica", "archiviato", "jorge lorenzo", "marc marquez", "person", "honda", "organization"]}