{"categoria": "Cronaca", "sottotitolo": "La scelta della data, deriva dai sanguinosi eventi avvenuti a Chicago nel 1886", "titolo_articolo": "Festa del lavoro, l'origine del 1 maggio", "testo": "Oggi, 1 maggio, si celebra in tutto il mondo la Festa del lavoro. La scelta della data non \u00e8 casuale e ha origine dai sanguinosi eventi avvenuti a Chicago nel 1886. Il primo maggio i lavoratori della citt\u00e0 statunitense scesero in piazza per protestare contro il mancato rispetto della legge che prevedeva il tetto delle 8 ore lavorative. La polizia intervenne sparando per disperdere la folla, ma provoc\u00f2 la morte di due manifestanti. Gli anarchici organizzarono allora una nuova protesta in Haymarket Square. Le forze dell'ordine intervennero anche qui brutalmente, e anche a causa di un attentato dinamitardo, ci furono nuove vittime tra i manifestanti e i poliziotti. Segu\u00ec l\u2019arresto e il successivo processo degli organizzatori della manifestazione del primo maggio. Alcuni di loro furono condannati a morte. La Seconda internazionale socialista a Parigi nel 1889 stabil\u00ec che la data del primo maggio fosse riconosciuta ufficialmente in tutto il mondo come il giorno della Festa del lavoro.", "tags": []}