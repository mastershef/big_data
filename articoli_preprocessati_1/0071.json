{"categoria": "Sport", "sottotitolo": "A Charlotte nordirlandese in testa con Dahmen, Reed terzo", "titolo_articolo": "Wells Fargo, avvio show per McIlroy", "testo": "(ANSA) - ROMA, 03 MAG - Dopo la delusione Masters Rory\nMcIlroy torna in campo e, nel Wells Fargo Championship, con 66\n(-5) colpi guadagna subito la leadership della classifica al\nfianco dell'americano Joel Dahmen. \nA Charlotte, nel torneo del PGA Tour, ottima prova per il\nnordirlandese. Grande favorito della vigilia, l'ex numero uno al\nmondo ha fatto registrare sei birdie e un bogey. \nSpettacolo e solidariet\u00e0 sul percorso Quail Hollow Club (par\n71). Dove i giocatori sono scesi in campo con un nastro verde\nper onorare le due vittime della University of North Carolina,\nuccise due giorni fa durante una sparatoria nel campus\ndell'ateneo. Negli Stati Uniti grande inizio pure per Patrick\nReed. \"Captain America\", al termine del primo round, \u00e8 terzo\n(67, -4) al fianco di altri quattro player, tra questi c'\u00e8 anche\nil sudafricano Dylan Frittelli. Mentre Jason Day, campione in\ncarica, \u00e8 ottavo (68, -3) a due colpi dai leader.", "tags": ["golf", "conflitto armato", "archiviato", "jason day", "dylan frittelli", "patrick reed", "joel dahmen", "rory mcilroy", "charlotte", "person", "quail hollow club", "organization"]}