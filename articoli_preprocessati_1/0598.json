{"categoria": "Cinema e Film", "sottotitolo": "Con Morricone grandissima esperienza", "titolo_articolo": "Dario Argento, in progetto una serie", "testo": "(ANSA) - BARI, 02 MAG - \u00c8 \"un serial, una storia a molti\nepisodi\" il nuovo progetto al quale sta lavorando il regista di\nhorror e thriller Dario Argento, ospite della sesta giornata del\nBif&st, il Bari International Film Festival.\u00a0\u00a0\u00a0\n\t\t\t\t   \"Sto lavorando a questo progetto, vediamo quando si\nrealizzer\u00e0 e come andr\u00e0 la cosa\" rivela parlando con i\ngiornalisti a margine di un incontro sulla sua collaborazione\nartistica con il compositore premio Oscar Ennio Morricone, al\nquale \u00e8 dedicata la decima edizione del Bif&st. \"Con Morricone\nabbiamo fatto cinque film insieme. \u00c8 stata una bellissima\ncollaborazione, - ha detto Argento - con un grande maestro della\nmusica che mi ha fatto l'onore di partecipare ai miei film\".\u00a0\u00a0\u00a0\n\t\t\t\t   Rispondendo ad una domanda sul rapporto tra il cinema horror\ne la paura raccontata oggi dalla cronaca, Dario Argento ha\nspiegato che \"ci sono diversi tipi di paure, c'\u00e8 la paura del\nquotidiano, la paura della violenza di strada, ci sono molte\npaure che per\u00f2 c'erano anche prima, ci sono sempre state\".", "tags": ["cinema", "archiviato", "dario argento", "person", "bari international", "organization"]}