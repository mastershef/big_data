{"categoria": "Mondo", "sottotitolo": "Due giorni dopo annunci di Macron, si riorganizza la protesta", "titolo_articolo": "Gilet gialli a Strasburgo e Parigi", "testo": "(ANSA) - PARIGI, 27 APR - Cominciano ad affluire i\nmanifestanti in gilet giallo a Strasburgo e a Parigi, le due\ncitt\u00e0 in cui si prevede oggi la mobilitazione numero 24,\nconfermata anche dopo gli annunci di Emmanuel Macron, in\nconferenza stampa due giorni fa. Il movimento di protesta li ha\ndefiniti ormai \"il blabla presidenziale\".\u00a0\u00a0\u00a0\n\t\t\t\t   A Strasburgo centinaia di gilet gialli stanno affluendo sulla\nplace de l'Etoile, per una \"manifestazione nazionale e\ninternazionale\" dove sono stati invitati manifestanti tedeschi e\nbelgi per confluire sotto la sede del Parlamento europeo. A\nLione si registrano vari blocchi sulla tangenziale mentre si\ntemono scontri a Tolosa, gi\u00e0 teatro di violenze nelle settimane\nscorse. La place du Capitole resta vietata. Nella capitale i\ngilet gialli si stanno radunando a Montparnasse insieme ai\nsindacalisti della CGT (sinistra comunista). Restano transennate\ndalla polizia le zone degli Champs-Elysees, dell'Eliseo e\ndell'Assemblea Nazionale e di Notre-Dame.", "tags": ["politica", "archiviato", "emmanuel macron", "person", "polizia di stato", "europarlamento", "dame", "confed\u00e9ration g\u00e9n\u00e9rale du travail", "organization"]}