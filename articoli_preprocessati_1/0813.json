{"categoria": "Cultura & Spettacoli", "sottotitolo": "In tour con Elisa per presentare il nuovo lavoro", "titolo_articolo": "The Leading Guy, esce Twelve Letters", "testo": "(ANSA) - ROMA, 2 MAG - \u00c8 \"Twelve Letters\" il titolo del nuovo\nalbum di The Leading Guy in uscita il 3 maggio per Sony Music\nItaly. Dodici lettere scritte \"a cuore aperto\", rivolte a\npersone vive e a persone che non ci sono pi\u00f9. Lettere in cui, a\nseconda del destinatario, cambia il registro stilistico e varia\nl'umore, pur mantenendo la costante del pop-folk, con incursioni\nnel rock. Tra email e messaggi WhatsApp, The Leading Guy vuole\nritrovare il contatto personale con i suoi ascoltatori,\nrivolgendosi loro come singoli destinatari delle lettere. \n   Il cantautore fa parte anche di \"Faber Nostrum\", il disco\ntributo a Fabrizio De Andr\u00e9 in cui partecipa con il suo primo\nbrano in assoluto cantato in italiano (Se ti tagliassero a\npezzetti). \n   The Leading Guy \u00e8 impegnato nelle aperture del tour teatrale\ndi Elisa, che lo ha scelto personalmente.", "tags": ["industria musicale", "musica", "archiviato", "fabrizio de andr\u00e9", "elisa", "person", "sony", "organization"]}