{"categoria": "Cinema e Film", "sottotitolo": "Dal 20 luglio, ospiti anche i big delle istituzioni", "titolo_articolo": "Giffoni: 100 opere per 5600 giurati alla 48/a edizione", "testo": "SALERNO - Cento opere, di cui 11 italiane, in concorso nelle 8 sezioni competitive che richiamano 5601 giurati provenienti da 52 Paesi del mondo, 13 anteprime, 6 eventi speciali, 28 film tra eventi, maratone e rassegne, oltre 90 talent e ospiti tra cinema, musica, tv, web, scrittori, autori, imprenditori e rappresentanti delle istituzioni: sono alcune delle cifre della 48/a edizione del Giffoni Film Festival, in programma dal 20 al 28 luglio, presentata dal direttore Claudio Gubitosi.\nAtteso un pubblico di oltre 250.000 persone. Tra le anteprime il nuovo film della Marvel, Ant-man and the Wasp, con gli attesissimi protagonisti Paul Rudd ed Evangeline Lilly. Il parterre degli ospiti istituzionali, impegnati nelle 'masterclass', spazia dal vicepremier Luigi Di Maio al presidente della Camera Roberto Fico, dai ministri Costa e Bonisoli al presidente di Confindustria, Boccia.In collaborazione con:\r\n\t\t\t\t\tGiffoni Film Festival", "tags": []}