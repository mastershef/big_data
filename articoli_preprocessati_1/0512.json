{"categoria": "Sport", "sottotitolo": "Campione ricever\u00e0 la medaglia presidenziale della libert\u00e0", "titolo_articolo": "Woods alla Casa Bianca,luned\u00ec vede Trump", "testo": "(ANSA) - ROMA, 2 MAG - Tiger Woods alla Casa Bianca per\nincontrare Donald Trump.  Il campione californiano, luned\u00ec 6\nmaggio, sar\u00e0 a Washington dove presenzier\u00e0 a una cerimonia del\npresidente degli Stati Uniti. \n   Intanto fonti vicine all'ex numero uno al mondo del green,\ntornato protagonista con la vittoria dell'Augusta Master, fanno\nsapere che \"Big Cat\" ricever\u00e0 la medaglia presidenziale della\nlibert\u00e0 - massima  onorificenza civile conferita dagli Stati\nUniti d'America - entro la fine del 2019. \n   Woods si appresta a diventare il quarto giocatore nella\nstoria del golf a stelle e strisce a ricevere la Presidential\nmedal of freedom. Prima di lui solo Jack Nicklaus, Arnold Palmer\ne Charlie Sifford sono stati insigniti di tale riconoscimento.", "tags": ["golf", "politica", "archiviato", "charlie sifford", "arnold palmer", "jack nicklaus", "donald trump", "person", "augusta master", "casa bianca", "organization"]}