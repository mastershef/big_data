{"categoria": "Mondo", "sottotitolo": "Servono 1,36 milioni tonnellate di cereali per fabbisogno 2019", "titolo_articolo": "Onu, rischio crisi alimentare Corea Nord", "testo": "(ANSA) - PECHINO, 3 MAG - La Corea del Nord rischia una grave\ncrisi alimentare necessitando di 1,36 milioni di tonnellate di\ncereali nel 2019 per compensare l'attuale carenza: \u00e8 la stima\ndel rapporto di oggi delle agenzie dell'Onu Pam e Fao, fatto\nsulle rilevazioni dal 29 marzo al 12 aprile. \n   Pyongyang si ritiene abbia raccolto nel 2018 cereali per 4,9\nmilioni di tonnellate, il livello pi\u00f9 basso dal 2008, dovendo\nimportare 1,59 milioni di tonnellate per rispondere alla domanda\ndella popolazione. Finora 200.000 tonnellate sono giunte dall'\nestero e altre 21.200 dall'assistenza alimentare internazionale:\nil deficit \u00e8, quindi, al livello elevato di 1,36 milioni.\u00a0\u00a0\u00a0\n\t\t\t\t   Il rapporto valuta in 10,1 milioni (40% della popolazione) le\npersone che richiedono \"assistenza alimentare\". Le prospettive\nsui raccolti non sono buone. A febbraio, l'ambasciatore\nnordcoreano all'Onu, Kim Song, ha chiesto assistenza alimentare\nd'urgenza per il 2019 pari a 1,5 milioni di tonnellate.", "tags": ["alimenti", "organizzazioni internazionali", "problemi sociali", "archiviato", "kim song", "pam", "person", "onu", "fao", "organization"]}