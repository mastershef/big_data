{"categoria": "Sport", "sottotitolo": "N.1 Figc Gravina: \"Una corazzata invincibile di campioni\"", "titolo_articolo": "'Ricordo Grande Torino \u00e8 sempre vivo'", "testo": "(ANSA) - ROMA, 4 MAG - \"Sono passati 70 anni ma il ricordo\ndel Grande Torino e di tutte le vittime della tragedia di\nSuperga \u00e8 sempre vivo. Queste le parole del presidente della\nFigc, Gabriele Gravina nel giorno del 70/o anniversario della\ntragedia di Superga in un tweet postato sul profilo ufficiale\ndella Figc.\u00a0\u00a0\u00a0\n\t\t\t\t   \"Quella granata - ricorda Gravina - \u00e8 stata una delle squadre\npi\u00f9 forti di tutti i tempi, una corazzata invincibile formata da\ncampioni che difendevano anche la maglia azzurra e che fece\ninnamorare milioni di italiani. Ha fatto sognare tanti tifosi e\ntanti bambini cresciuti nel mito di quei giocatori che hanno\ncontribuito a risollevare il morale del Paese dopo gli anni\ndifficili della guerra. Il calcio - conclude il n.1 della Figc -\n\u00e8 passione, mito e memoria, tre parole che evocano il ricordo di\nquel Grande Torino capace di trasmettere ancora oggi emozioni\".", "tags": ["calcio", "archiviato", "gabriele gravina", "person", "grande torino", "figc", "organization"]}