{"categoria": "Economia", "sottotitolo": "Corre anche Fincantieri, mentre Salini Impregilo cede", "titolo_articolo": "Borsa: Milano positiva, Fca \u00e8 regina", "testo": "(ANSA) - MILANO, 3 MAG - La settimana delle contrattazioni si\nchiude in positivo per la Borsa di Milano (+0,25%), in linea con\nle altre piazze europee, tutte tonificate dai buoni dati\nmacroeconomici arrivati dagli Usa che hanno anche ravvivato Wall\nStreet.\u00a0\u00a0\u00a0\n\t\t\t\t   A Piazza Affari regina della giornata \u00e8 stata Fca (+4,61%,\nExor +1,3%) i cui risultati in calo del primo trimestre sono\nstati messi in ombra dalle buone prospettive sul resto\ndell'anno. Bene anche Fincantieri (+4,54%) in recupero dopo il\ncalo di ieri. Acquisti su Moncler (+2,06%) e Diasorin (+1,78%). \n  Sul fronte opposto si registrano vendite su Pirelli (-2,03%),\nUnicredit (-1,23%) e Ubi (-1,2%). Salini Impregilo cede (-1,58%)\ncol mercato sempre in attesa per le mosse su Astaldi (+0,36%)\nnell'ambito del cosiddetto Progetto Italia. Rimbalza Gima TT\n(-1,55%) all'indomani di un rally.", "tags": ["mercati; borse", "attivit\u00e0 titoli", "fusioni; acquisizioni; cambi gestione", "archiviato", "fca", "person", "wall street", "piazza affari", "unicredit", "pirelli", "ubi banca", "organization"]}