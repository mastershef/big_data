{"categoria": "Mondo", "sottotitolo": "Soccorsi stentano tre giorni dopo. Ma Idai fece 1.000 morti", "titolo_articolo": "Mozambico, 38 morti per ciclone Kenneth", "testo": "E' salito ad almeno 38 morti il bilancio, ancora provvisorio, del ciclone Kenneth, che si \u00e8 abbattuto sul nord del Mozambico la scorsa settimana, il secondo ad colpire il Paese africano in un mese dopo che Idai di vittime se ne era lasciate dietro circa mille, fra Mozambico, Malawi e Zimbabwe. Ma a tre giorni di distanza, i soccorsi stentano ad arrivare, per via dei terreni alluvionati e perch\u00e9 gli aeroporti sono stati chiusi e i voli restano a terra.\u00a0\u00a0\u00a0 Kenneth, proveniente dalle Comore, nell'Oceano Indiano, ha flagellato la costa settentrionale mozambicana con venti a 220 km orari, radendo al suolo interi villaggi e portando piogge di intensit\u00e0 torrenziale. Un bilancio che tuttavia avrebbe potuto essere ben peggiore se non fossero state sgomberate dalle loro abitazioni decine di migliaia di persone, nell'imminenza dell'arrivo del ciclone.", "tags": ["tempeste vento", "disastri; incidenti", "morte", "archiviato", "idai", "kenneth", "person"]}