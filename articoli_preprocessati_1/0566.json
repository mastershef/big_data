{"categoria": "NULL", "sottotitolo": "La Brexit, la cosiddetta uscita della Gran Bretagna dall'Unione europea, sar\u00c3\u00a0 un evento che avr\u00c3\u00a0 impatti ... ", "titolo_articolo": "Brexit: quali effetti su carriere, mercato del lavoro e head hunter ", "testo": "La Brexit, la cosiddetta uscita della Gran Bretagna dall'Unione europea, sar\u00e0 un evento che avr\u00e0 impatti importanti anche sul mercato del lavoro. Sono circa 3,2 milioni i cittadini europei che lavorano nel Regno Unito e 1,3 milioni quelli britannici in Europa che, di fronte ad una permanente situazione di incertezza, anche solo percepita, potrebbero valutare l'opzione di ritornare nel paese di origine.\n\nLe conseguenze su occupazione e carriere\nSecondo le evidenze emerse in un recente studio, una no-deal Brexit vedrebbe un calo del 25% delle importazioni britanniche dall'Ue e metterebbe a rischio 375 mila posti di lavoro in Europa e quasi 47 mila in Italia. Inoltre, si stima che una hard Brexit vedrebbe fino a 250 mila professionisti di origine britannica fare rientro nel Regno Unito. Un tale esodo metterebbe a dura prova il sistema pubblico del Regno, ma avrebbe anche un impatto sugli ecosistemi occupazionali degli altri Paesi. Inoltre, seppure attualmente non vi siano segnali in questa direzione, \u00e8 possibile che anche i cittadini europei che lavorano e risiedono nel Regno Unito possano decidere di tornare nei Paesi di origine\".\n\nIl ruolo degli head hunter\nIn una situazione di incertezza, anche l'attivit\u00e0 di head hunting dovr\u00e0 cambiare. \"Ci aspettiamo che, nei prossimi mesi, gli head hunter saranno chiamati a svolgere un ruolo pi\u00f9 informativo, che li vedr\u00e0 impegnati nel valutare e suggerire ai singoli manager impattati dalla Brexit le azioni pi\u00f9 opportune\", ha illustrato Carlo Caporale, amministratore delegato Wyser Italia (societ\u00e0 di GI Group specializzata nella ricerca e selezione di profili manageriali). Ci\u00f2 significa un maggiore dialogo con i manager per aggiornarli su quanto il loro lavoro potrebbe cambiare e la loro carriera evolvere, dotarsi degli strumenti per intervenire in situazioni di tensione, dovute a possibili cambiamenti radicali per il professionista e accompagnarli nell'eventuale percorso verso un nuovo lavoro.", "tags": []}