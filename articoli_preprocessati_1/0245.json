{"categoria": "Mondo", "sottotitolo": "Fani si scatener\u00e0 domani su coste orientali.Corre a 200 km l'ora", "titolo_articolo": "Ciclone in India, 800.000 da evacuare", "testo": "(ANSA) - NEW DELHI, 2 MAG - Una massiccia operazione di\nsalvataggio \u00e8 in corso nello stato indiano dell'Odisha per\nevacuare nelle prossime ore 800.000 persone in vista dell'arrivo\ndel ciclone Fani, che sta muovendosi dalle coste orientali\nindiane in direzione nordovest alla velocit\u00e0 di 200 chilometri\nall'ora, e che dovrebbe scatenarsi sullo stato domani. \n   Centomila abitanti sono gi\u00e0 stati evacuati dai volontari\ndella Protezione Civile dalla citt\u00e0 costiera di Puri, dove si\nprevede che Fani si abbatter\u00e0 con la maggior intensit\u00e0.\u00a0\u00a0\u00a0\n\t\t\t\tLe autorit\u00e0 hanno chiuso i due maggiori porti del golfo, le\nscuole e le universit\u00e0, mentre la bandiera che abitualmente\nsvetta a Puri, sul tempio di Jagannath, vecchio di 858 anni, \u00e8\nstata abbassata per segnalare l'allarme: le autorit\u00e0 si\ndichiarano preoccupate per l'impatto che il ciclone potr\u00e0 avere \nsul tempio.\u00a0\u00a0\u00a0\n\t\t\t\t   Fani sar\u00e0 il quarto ciclone ad abbattersi sulle coste\ndell'est indiano in tre decenni.", "tags": ["disastri; incidenti", "allerta meteo", "archiviato", "fani", "person"]}