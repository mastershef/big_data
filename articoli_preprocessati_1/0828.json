{"categoria": "Sport", "sottotitolo": "Per la prima volta potranno votare on line anche i tifosi", "titolo_articolo": "Basket: i candidati agli Awards Lega A", "testo": "(ANSA) - BOLOGNA, 30 APR - La Lba Lega Basket Serie A ha\nufficializzato i nomi dei cinque atleti candidati per ognuna\ndelle categorie individuate dei Lba Awards 2019 e su cui, a\npartire da luned\u00ec 6 maggio, sul sito della Gazzetta dello Sport\nsar\u00e0 possibile, per la prima volta nella storia degli Awards, \nvotare i migliori protagonisti della regular season 2018-19. \nLe preferenze dei tifosi si sommeranno a quelle dei club di\nSerie A (allenatore, capitano e general manager) e del panel di\nmedia specializzati per decretare i protagonisti che saranno\npremiati a Milano luned\u00ec 13 maggio. Le nominations per il Mvp\nsono andate a Andrew Crawford (Vanoli Cremona), Caleb Green\n(Sidigas Avellino), Mike James (A|X Armani Exchange Milano),\nDavon Jefferson (Acqua S.Bernardo Cant\u00f9), Mitchell Watt (Umana\nReyer Venezia). Miglior italiano: Abass Awudu Abass (Germani\nBasket Brescia), Pietro Aradori (Segafredo Virtus Bologna),\nRiccardo Moraschini (Happy Casa Brindisi), Achille Polonara\n(Banco di Sardegna Sassari), Stefano Tonut (Umana Reyer\nVenezia).", "tags": ["basket", "archiviato", "stefano tonut", "achille polonara", "riccardo moraschini", "pietro aradori", "abass awudu abass", "mitchell watt", "mike james", "caleb green", "andrew crawford", "lba lega basket", "person"]}