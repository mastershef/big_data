{"categoria": "Cronaca", "sottotitolo": "Per gip inalterati gravi indizi ma mutate esigenze cautelari", "titolo_articolo": "Torna libero ex assessore Barberini", "testo": "Torna libero l'ex assessore regionale alla sanit\u00e0 della Regione Umbria, Luca Barberini, che era agli arresti domiciliari nell'ambito dell'indagine sui presunti concorsi 'pilotati' all'ospedale di Perugia. Lo ha deciso il gip all'esito dell'interrogatorio di garanzia. La revoca dei domiciliari era stata chiesta dal difensore di Barberini, avvocato David Brunelli.\u00a0\u00a0\u00a0 Per il gip comunque rimane \"inalterato il grave quadro indiziario\" a carico di Barberini. Secondo il giudice infatti \"si \u00e8 limitato a fornire una ricostruzione alternativa poco persuasiva del contenuto di una conversazione telefonica avuta con il coindagato Maurizio Valorosi\", anche lui ai domiciliari.\u00a0\u00a0\u00a0 Nell'ordinanza si osserva poi che l'indagato \"ha documentato\" di avere lasciato l'incarico di assessore. Circostanza ritenuta \"idonea\" a mutare il quadro cautelare. In quanto avere lasciato la carica \"rende assai pi\u00f9 difficile se non improbabile la ripetizione dei medesimi delitti nell'ambito del settore sanitario\".", "tags": ["giustizia", "arresto", "politica salute", "cambi management", "criminalit\u00e0", "archiviato", "maurizio valorosi", "david brunelli", "luca barberini", "person"]}