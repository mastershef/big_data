{"categoria": "Sport", "sottotitolo": "Blues chiudono 1-1 all'Old Trafford, Arsenal ko a Leicester ", "titolo_articolo": "Premier: City vola in vetta, Chelsea resta quarto ", "testo": "Il Manchester City torna in vetta alla Premier League andando a vincere 1-0 in casa del Burnley in un posticipo della 36/a giornata di Premier League e portandosi a +1 sul Liverpool a due turni dalla fine del campionato. Un successo non scontato per la squadra di Pep Guardiola, firmato da Aguero al 18' della ripresa. Nel prossimo turno i Citizens affronteranno il Leicester, che ha travolto 3-0 l'Arsenal in un'altro degli incontri domenicali, togliendo ai Gunners un'occasione per rientrare tra le prima quattro in classifica. L'ex squadra di Ranieri \u00e8 uscita nel secondo tempo, spezzando l'equilibrio con Tielemans al 15' e poi chiudendo la questione con una doppietta di Vardy al 41' e al 50'. Il Chelsea di Sarri esce con un punto dall'Old Trafford nel match pi\u00f9 atteso della giornata e mantiene saldo il quarto posto. L'1-1 \u00e8 quasi una condanna, in chiave Champions, per i Red Devils di Solskjaer che sono sesti con 65 punti, ad una lunghezza dall'Arsenal e a tre dai Blues. Un gol di Mata all'11' ha illuso i tifosi di casa, ma Alonso poco prima dell'intervallo ha pareggiato i conti, mentre nella ripresa nessuna dello due squadre \u00e8 riuscita a centrare il colpo del ko.\nGoleada del Liverpool che supera 5-0 il fanalino di coda Huddersfield. A decidere il match la rete di Keita, a segno dopo appena 15 secondi, e le doppiette di Salah e Man\u00e8. Mercoled\u00ec il Liverpool \u00e8 atteso dall'andata della semifinale di Champions league in casa del Barcellona.\nIl quadro della 36/ma giornata (RISULTATI E CLASSIFICHE)\n\nLiverpool-Huddersfield 5-0\nTottenham-West Ham 0-1\nSouthampton-Bournemouth 3-3\nCrystal Palace-Everton 0-0\nWatford-Wolverhampton 1-2\nFulham-Cardiff 1-0\nBrighton-Newcastle 1-1\nLeicester-Arsenal domenica 3-0\nBurnley-Manchester City\u00a00-1\nManchester United-Chelsea 1-1\n\n\n\n\u00a0\n\u00a0Guarda le fotoPremier: Liverpool-Huddersfield 5-0", "tags": ["sport", "archiviato", "mbapp\u00e8", "sociedad", "bernardo silva", "hertha", "person", "huddersfiled", "athletic bilbao", "uefa", "nantes", "real madrid", "barcellona", "liverpool", "chelsea", "ajax", "lione", "bundesliga", "organization"]}