{"categoria": "Economia", "sottotitolo": "Da 1,4% di marzo. Pesa il rialzo del costo dell'energia", "titolo_articolo": "Ue-19: inflazione sale a 1,7% ad aprile", "testo": "L'inflazione su base annuale nell'Eurozona sale a 1,7% ad aprile 2019 rispetto all'1,4% di marzo, secondo la stima flash di Eurostat. Guardando alle componenti principali si attende che sia l'energia ad avere l'impatto maggiore (5,4% rispetto al 5,3% di marzo), seguita dai servizi (1,9%, rispetto all'1,1% di marzo), alimentari alcool e tabacchi (1,5%, rispetto all'1,8% a febbraio), e i beni industriali non energetici (0,2% rispetto a 0,1% a marzo).\u00a0\u00a0\u00a0 Rallentano invece i prezzi della produzione industriale: a marzo 2019, rispetto al mese precedente, sono scesi dello 0,1% nella zona euro, e sono aumentati dello 0,1% nella Ue-28. A febbraio 2019 i prezzi alla produzione industriale erano saliti dello 0,1% nella zona euro, e dello 0,2% nella Ue-28. A marzo 2019 rispetto a marzo 2018, sono aumentati del 2,9% nell'Eurozona e del 3,1% nella Ue a 28. In Italia non si registrano variazioni rispetto al mese precedente.", "tags": ["produzione industriale", "macroeconomia", "inflazione; deflazione", "archiviato", "eurostat", "unione europea", "organization"]}