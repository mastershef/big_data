{"categoria": "Politica", "sottotitolo": "Troppi intimiditi, sostenere loro fondamentale funzione", "titolo_articolo": "Mattarella, dovere sostenere giornalisti", "testo": "(ANSA) - ROMA, 3 MAG - \"Anche in Italia si verifica un alto\nnumero di intimidazioni e atti ostili nei confronti dei\ngiornalisti che esercitano la loro fondamentale funzione. Le\nistituzioni della Repubblica e la societ\u00e0 civile hanno il dovere\ndi sostenerli e non lasciarli soli\". Lo sottolinea il presidente\nSergio Mattarella in un messaggio inviato all'Unione Cronisti\nItaliani. \"Rinnovando la mia solidariet\u00e0 ai familiari delle\nvittime, invio un saluto ai cronisti italiani con l'augurio che\npossano sempre raccontare, liberi da condizionamenti, la realt\u00e0\ndel nostro Paese\".", "tags": ["professioni", "archiviato", "sergio mattarella", "person", "unione cronisti italiani", "organization"]}