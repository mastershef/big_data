{"categoria": "Tecnologia", "sottotitolo": "\"Grande regalo\" del bitcoin, utile anche per certificare filiera", "titolo_articolo": "Iacovone (EY), blockchain pu\u00f2 avere impatto per PA", "testo": "\"La blockchain pu\u00f2 avere un impatto enorme, pu\u00f2 essere un grande beneficio per la pubblica amministrazione; anche nei passaggi da un'amministrazione ad un'altra avere uno strumento che li certifica pu\u00f2 essere molto importante\". Cos\u00ec, nel corso del forum 'Ansa Incontra', l'amministratore delegato di EY Italia, Donato Iacovone, ha commentato il crescente ricorso alla tecnologia blockchain nel nostro Paese, anche se al momento \"molto \u00e8 ancora legato alle iniziative dei privati\".\nLa blockchain, spiega Iacovone, \u00e8 \"un grande regalo\" che ci ha portato il bitcoin, che \"sembrava una grande rivoluzione, ma l'elevata incertezza e la mancanza di sicurezza lo hanno confinato in un angolo\". Ma, a prescindere dagli alti e bassi che caratterizzano l'andamento della criptovaluta, la blockchain \u00e8 ormai diffusa e, ad esempio nel mercato italiano, pu\u00f2 servire per la certificazione della filiera produttiva. \"Nel vino ci chiedono la certificazione per il mercato cinese, che non si fida pi\u00f9 dei prodotti che vengono venduti come italiani\", sottolinea.", "tags": []}