{"categoria": "Economia", "sottotitolo": "Callieri, serve processo strutturato; Genova risvegliato coscienze", "titolo_articolo": "Infrastrutture: Federbeton, urge processo riqualificazione ", "testo": "L'Italia ha \"bisogno di un approccio e un processo strutturato per la riqualificazione dell'enorme patrimonio infrastrutturale. In tutta la sua tragicit\u00e0, il crollo del ponte di Genova ha risvegliato le coscienze e tutti si sono resi conto della necessit\u00e0 di reagire immediatamente a una situazione che non \u00e8 pi\u00f9 tollerabile\". Lo afferma il presidente di Federbeton, Roberto Callieri, in occasione di Made Expo 2019, la fiera internazionale dell'edilizia, che ha aperto i battenti a Fiera Milano Rho. \"Il patrimonio italiano \u00e8 unico e va preservato al meglio\", aggiunge Callieri, evidenziando che il comparto dell'edilizia \"ha la responsabilit\u00e0 di essere primo attore della rigenerazione\", puntando su soluzioni innovative e tailor made. Il settore delle costruzioni viene \"da anni durissimi in cui le aziende per\u00f2 non hanno mai smesso di investire in ricerca e innovazione\", sottolinea il presidente della Federazione che riunisce la filiera del cemento e calcestruzzo.In collaborazione con:\r\n\t\t\t\t\tFederbeton", "tags": []}