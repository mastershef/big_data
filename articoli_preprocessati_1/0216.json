{"categoria": "Economia", "sottotitolo": "La start-up indiana si allarga, dagli hotel agli affitti", "titolo_articolo": "India: ad Oyo Hotels residenze @Leisure Group per 369 mln", "testo": "(ANSA) - NEW DELHI, 02 MAG - Oyo Hotels Rooms, la start-up\nindiana leader del settore alberghiero acquister\u00e0 il @Leisure\nGroup: l'annuncio \u00e8 stato dato con un comunicato congiunto dall'\nazienda indiana e dal colosso tedesco dei media Alex Springer\nSE, proprietario della piattaforma per l'affitto di case di\nlusso per vacanze. L'importo dell'acquisizione \u00e8 stimato attorno\nai 369 milioni di euro.\u00a0\u00a0\u00a0\n\t\t\t\t   Secondo il comunicato, il @Leisure Group, che ha il quartier\ngenerale ad Amsterdam, vanta un portafoglio di 115mila case:\n30mila in 13 paesi europei, le altre 85mila in 50 paesi del\nmondo. \"Siamo eccitati all'idea di allargare la nostra\nleadership globale al settore dell'affitto di case, con\nl'offerta di migliaia di residenze, anche urbane\", ha dichiarato\nRitesh Agarwal, AD del gruppo indiano. \n   Oyo Hotels Rooms \u00e8 stata fondata sei anni fa dallo stesso\nAgarwal, allora 21enne neolaureato in economia, ed \u00e8 presente,\ncon la sua proposta simile a quella di Airbnb, in Indonesia,\nMalesia, Nepal, Sri Lanka, e Cina; nel 2018 \u00e8 sbarcata in\nEuropa, con 30 hotel in Inghilterra, gestiti con i marchi Oyo\nHotels e Oyo Townhouse. (ANSA).", "tags": ["profili aziendali", "immobiliaristica", "archiviato", "alex springer se", "person", "leisure group", "organization"]}