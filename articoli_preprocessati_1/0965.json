{"categoria": "Mondo", "sottotitolo": "'Non dategli notoriet\u00e0 che cerca. Ricordate invece le vittime'", "titolo_articolo": "N.Zelanda: premier, non nominate killer", "testo": "(ANSA) - CHRISTCHURCH (Nuova Zelanda), 19 MAR - Il primo\nministro neozelandese, Jacinda Ardern, invita la popolazione a\nnon pronunciare il nome del killer della strage di Christchurch\nma quello delle 50 vittime uccise nelle due moschee della\ncitt\u00e0. \"Ripetendo il nome di quell'assassino - ha detto -\ngli darete la notoriet\u00e0 che cerca e che invece dobbiamo\nnegargli. Ricordate, invece, il nome delle persone uccise\".\u00a0\u00a0\u00a0\n\t\t\t\tIntanto i servizi di intelligence esterni della Nuova Zelanda\nhanno confermato di non aver ricevuto nessuna informazione\nrilevante prima della strage. In un comunicato, il Government\nCommunications Security Bureau ha anche valutato positivamente\nl'annuncio della premier Ardern, che ha ordinato un'inchiesta\nper capire se ci sia stata qualche mancanza nel lavoro\ndell'intelligence o se i piani dell'australiano Brenton Tarrant\npotessero essere fermati. Diversi commentatori hanno espresso il\nsospetto che le agenzie di intelligence fossero troppo\nconcentrate sulla comunit\u00e0 islamica per accorgersi della\nminaccia.", "tags": ["servizi segreti; intelligence", "governo nazionale", "omicidio", "archiviato", "jacinda ardern", "person"]}