{"categoria": "Economia", "sottotitolo": "Dal calcestruzzo 3D a quello su misura tramite app", "titolo_articolo": "Federbeton punta sul calcestruzzo innovativo", "testo": "\"L'innovazione \u00e8 da sempre la chiave di volta che ha permesso al calcestruzzo di attraversare da protagonista la storia delle costruzioni, adattandosi a sempre nuove esigenze architettoniche e costruttive\". Lo sottolinea Federbeton, la federazione che riunisce la filiera del cemento e calcestruzzo in Italia. Il calcestruzzo non \u00e8 solo il materiale delle grandi infrastrutture, ma rappresenta una componente presente nella dimensione pi\u00f9 quotidiana del vivere in comunit\u00e0: nelle case, nelle scuole, negli edifici pubblici e negli uffici privati. Al Made Expo, cemento e calcestruzzo mettono in mostra la propria natura innovativa, al servizio del comparto delle costruzioni. Ecco alcuni esempi: il calcestruzzo 3D, una tecnologia che sta trasformando i processi costruttivi soprattutto grazie alla capacit\u00e0 dei materiali cementizi di rispondere alle esigenze di fluidit\u00e0 e plasmabilit\u00e0 richieste da queste nuove tecniche; il calcestruzzo 'rinforzante', che abbraccia elementi strutturali, come piloni o pilastri, creando una seconda pelle che incrementa in maniera decisiva la durata e la resistenza dell'opera; il calcestruzzo fotoluminescente, capace di assorbire energia solare per poi rifletterla come fonte luminosa durante la notte; il calcestruzzo 'fast floor', una miscela innovativa che consente di realizzare pavimentazioni in tempi rapidissimi. Ci sono poi, il calcestruzzo autoriparante, riciclato, drenante, colorato e quello su misura con l'utilizzo di piattaforme digitali e App.In collaborazione con:\r\n\t\t\t\t\tFederbeton", "tags": []}