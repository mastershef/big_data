{"categoria": "Tecnologia", "sottotitolo": "Ricavi in calo del 4,6% nel trimestre, raddoppia utili", "titolo_articolo": "Qualcomm, da Apple avr\u00e0 4,5 miliardi dlr", "testo": "Qualcomm ricever\u00e0 da Apple tra i 4,5 e i 4,7 miliardi di dollari, come parte dell'intesa siglata il mese scorso dalle due aziende per mettere fine alle dispute legali su brevetti e diritti. Lo ha reso noto Qualcomm annunciando i risultati finanziari del secondo trimestre fiscale. La cifra \u00e8 l'una tantum pattuito nell'accordo siglato il 16 aprile, che prevede anche un contratto di licenza della durata di sei anni e un contratto di fornitura di chip.Nel secondo trimestre fiscale, chiuso a marzo, Qualcomm ha riportato ricavi per 4,98 miliardi di dollari, in calo del 4,6% su base annua. L'utile netto \u00e8 raddoppiato, raggiungendo i 663 milioni a fronte dei 330 milioni del pari periodo 2018.", "tags": ["semiconduttori; componenti elettronici", "contratti", "risultati aziendali", "archiviato", "qualcomm", "person", "apple", "organization"]}