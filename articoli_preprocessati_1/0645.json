{"categoria": "Tecnologia", "sottotitolo": "Ft, si apre processo chiave a San Diego sui chip", "titolo_articolo": "Apple contro Qualcomm, battaglia da 30 miliardi", "testo": "Una delle maggiori battaglie legali: in palio di sono circa 30 miliardi di dollari nello scontro fra Apple e Qualcomm che si apre al tribunale di San Diego. Un processo di quattro settimane - riporta il Financial Times - in cui \u00e8 prevista anche la testimonianza di Tim Cook, l'amministratore delegato di Cupertino.\nApple insieme a quattro altre societ\u00e0 che fanno parte della sua catena di fornitori chiede 27 miliardi di dollari in danni a Qualcomm per aver fatto pagare troppo le royalty sui chip. Qualcomm ha pi\u00f9 volte negato le accuse e chiede ad Apple e alle quattro societ\u00e0 almeno 7 miliardi di dollari di pagamenti arretrati oltre a miliardi di dollari di danni.\nIl processo di San Diego \u00e8 al centro della battaglia legale che vede Apple e Qualcomm sfidarsi in tutto il mondo. La disputa risale al 2017 quando Apple ha detto ai suoi fornitori di smetterla di pagare Qualcomm per i suoi prezzi troppo alti: Apple e i suoi fornitori accusano Qualcomm di aver fatto pagare troppo le royalty dal 2013 e che le gli alti prezzi imposti sono anti-competitivi.", "tags": ["servizi telecomunicazione", "informatica e telecomunicazioni", "processo", "archiviato", "apple", "tim", "organization"]}