{"categoria": "Cinema e Film", "sottotitolo": "156 ospiti e 40 incontri. Attesi Fico, Cairo e vertici Rai", "titolo_articolo": "A Dogliani Festival tv e nuovi media", "testo": "(ANSA) - TORINO, 2 MAG - Parte a Dogliani, nel cuore delle\nLanghe, l'ottava edizione del Festival della Tv e dei Nuovi\nMedia. Tema #Percezioni. A dare il via Massimo Gramellini e\nAndrea Malaguti, vicedirettori del Corriere della Sera e della\nStampa. Fino a domenica 5 maggio saranno 156 gli ospiti e 40 gli\nincontri. Un programma fitto di appuntamenti su un ventaglio\nampio di temi, in grado di attrarre pubblici diversi.\u00a0\u00a0\u00a0\n\t\t\t\t   Arriveranno il presidente della Camera, Roberto Fico,\nl'editore Urbano Cairo, il presidente della Rai Marcello Foa e\nl'ad Fabrizio Salini. Molti i personaggi del piccolo schermo e\ndello spettacolo: Claudio Bisio, Paolo Bonolis, Manuel Agnelli,\nJoe Bastianich, Luca Zingaretti, che racconter\u00e0 i 20 anni del\ncommissario Montalbano, Antonella Clerici e Lo Stato Sociale. A\nDogliani saranno presenti i direttori di testate giornalistiche\ne protagonisti del web come The Jackal. In agenda anche un\ndibattito sui videogames, dallo storico Pacman a Fortnite.\u00a0\u00a0\u00a0\n\t\t\t\t  La partecipazione \u00e8 gratuita.  (ANSA).", "tags": ["televisione", "archiviato", "antonella clerici", "montalbano", "luca zingaretti", "joe bastianich", "manuel agnelli", "paolo bonolis", "claudio bisio", "fabrizio salini", "marcello foa", "urbano cairo", "roberto fico", "andrea malaguti", "person", "dogliani festival", "rai", "organization"]}