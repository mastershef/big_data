{"categoria": "Mondo", "sottotitolo": "La decisione legata agli ultimi incidenti", "titolo_articolo": "Virgin Australia rinvia consegna 737 Max", "testo": "(ANSA) \u2013 SYDNEY, 1 MAG \u2013 La seconda aerolinea australiana dopo\nla Qantas, Virgin Australia, ha rinviato al 2025 la consegna di\nBoeing 737 MAX 8 gi\u00e0 in ordinazione, in seguito alla morte di\n346 persone in due incidenti di aerei quasi nuovi di quel\nmodello, in marzo in Etiopia e lo scorso ottobre in Indonesia.\u00a0\u00a0\u00a0\n\t\t\t\tIl nuovo Ceo della compagnia, Paul Scurrah, ha annunciato che\nl\u2019ordine con la Boeing \u00e8 stato ristrutturato, per ragioni\nfinanziarie oltre che di sicurezza.\u00a0\u00a0\u00a0\n\t\t\t\t   Con la consegna dei primi 737 MAX 8 inizialmente concordata\nper  novembre, la Virgin ha dovuto agire rapidamente per\ncambiare l\u2019ordine e Scurrah si \u00e8 detto soddisfatto dell\u2019esito di\nun mese di negoziati  con la Boeing. Oltre a rinviare la\nconsegna dei Max 8, Virgin convertir\u00e0 15 degli ordini al modello\nMax 10, il primo dei quali dovrebbe essere consegnato in luglio\n2021. I Max 10 quindi supereranno in numero i Max 8 nella flotta\nVirgin, con 25 Max 10 in ordinazione contro 23 Max 8.", "tags": ["morte", "archiviato", "paul scurrah", "boeing 737 max", "massimo", "person"]}