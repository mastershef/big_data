{"categoria": "NULL", "sottotitolo": "Nuovo passo verso la sostenibilit\u00c3\u00a0 per l'industria del risparmio gestito. L'Unione Europea ha approvato la riforma ... ", "titolo_articolo": "Salone del Risparmio: Ue chiede trasparenza nella sostenibilit\u00c3\u00a0, quale impatto nel risparmio gestito? ", "testo": "Nuovo passo verso la sostenibilit\u00e0 per l'industria del risparmio gestito. L'Unione Europea ha approvato la riforma che imporr\u00e0 agli asset manager di precisare se gli strumenti che vendono sul mercato sono in linea con gli standard ESG, i cosiddetti standard di sostenibilit\u00e0. E per raggiungere tale scopo, doter\u00e0 le istituzioni europee di una struttura specifica per assicurare che gli investitori siano informati sull'impatto sociale e ambientale dei loro investimenti.\n \nQuesta normativa, che rappresenta solo l'ultimo passo in ordine di tempo di un percorso che mira a dare una spinta decisiva alla transizione verso uno sviluppo sostenibile degli investimenti, avr\u00e0 un impatto sulle case d'affari. Di questo percorso e dei suoi prossimi passi si parler\u00e0 nel corso della conferenza \"ESG & Unione Europea: l'imminente evoluzione regolamentare e i suoi impatti illustrati dagli attori coinvolti\", che si terr\u00e0 marted\u00ec 2 aprile al Salone del Risparmio 2019. Lyxor ha, infatti, invitato Sara Loviloso, Group Sustainability Manager di Borsa Italiana, che si confronter\u00e0 con Fran\u00e7ois Millet, Head of Strategy, ESG & Innovation di Lyxor, sull'impatto di questa evoluzione normativa sull'industria finanziaria e del risparmio gestito. \n\n\"\u00c8 fondamentale mobilitare i flussi di capitale verso il segmento in pi\u00f9 rapida crescita dell'industria del risparmio gestito: la gestione passiva. Indici ed ETF sono al centro della trasformazione: non sono solo coerenti, ma anche adatti per investire in modo pi\u00f9 responsabile e per raggiungere gli obiettivi pi\u00f9 critici\", ha anticipato Millet di Lyxor. \n\"Il successo di qualsiasi riforma dipende dalla capacit\u00e0 del mercato di adottare le innovazioni normative per coglierne le opportunit\u00e0 - ha commentato Loviloso - Gli investitori, sia retail che istituzionali, hanno bisogno di tempo e strumenti per comprendere l'entit\u00e0 dell'opportunit\u00e0 che si sta delineando\".", "tags": []}