{"categoria": "Tecnologia", "sottotitolo": "Possibile ascoltarla da smart speaker ma insieme alla pubblicit\u00e0", "titolo_articolo": "Amazon e Google sfidano Spotify, musica streaming gratis", "testo": "Amazon e Google abbracciano il \"modello Spotify\" per la musica in streaming. Accanto al servizio in abbonamento, hanno infatti deciso di consentire la fruizione gratuita dei brani, a patto che le persone siano disposte ad ascoltare anche la pubblicit\u00e0. La mossa serve ad ampliare il bacino di utenti ma soprattutto a far crescere la popolarit\u00e0 e l'appeal degli smart speaker delle due compagnie, gli Echo di Amazon e i Google Home.Amazon, dopo le indiscrezioni dei giorni scorsi, ha annunciato il lancio della versione gratuita - sponsorizzata dalla pubblicit\u00e0 - di Amazon Music. Chiunque avr\u00e0 accesso a una selezione di stazioni e playlist sui dispositivi compatibili con l'assistente vocale Alexa. Il servizio per ora riguarda solo gli Stati Uniti.Un annuncio simile \u00e8 arrivato anche da Google: YouTube Music sar\u00e0 ascoltabile in modo gratuito (ma sempre con gli spot) sugli speaker Google Home e gli altri altoparlanti che integrano l'assistente di Big G. La novit\u00e0 \u00e8 attiva in 16 Paesi, Italia inclusa.", "tags": ["editoria", "internet", "mercati; borse", "archiviato", "spotify", "alexa", "person", "google", "amazon", "organization"]}