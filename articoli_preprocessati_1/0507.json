{"categoria": "Tecnologia", "sottotitolo": "Entrate primo trimestre Alphabet inferiori al previsto", "titolo_articolo": "Google delude attese, titolo cede oltre il 4%", "testo": "Alphabet, la societ\u00e0 che controlla Google, delude le attese con entrate nel primo trimestre pari a 36,34 miliardi di dollari, contro una previsione di 37,33 miliardi di dollari. Il titolo nelle contrattazioni after hours a Wall Street perde oltre il 4%.\nGli utili del colosso di Mountain View sono calati nei primi tre mesi dell'anno del 29% a 6,7 miliardi di dollari, considerando anche il peso che sui risultati ha avuto la salata multa comminata alla societ\u00e0 dalla Unione europea.", "tags": ["profitti", "multe; ammende", "archiviato", "wall street", "unione europea", "organization"]}