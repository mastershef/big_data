{"categoria": "Cinema e Film", "sottotitolo": "In corso di valutazione, termine iscrizioni scade il 31 maggio", "titolo_articolo": "Cinema: Gff, 3900 opere in preselezione", "testo": "SALERNO - Diciannove produzioni internazionali provenienti da tutta Europa ma anche da Giappone, Corea del Sud, Canada e America: inizia a prendere forma la rosa di opere che andr\u00e0 a comporre la selezione ufficiale di film in concorso alla 49/a edizione del Giffoni Film Festival, in programma dal 19 al 27 luglio. Ad oggi, sono gi\u00e0 3900 le opere in preselezione - tra corti e lungometraggi - che il team della direzione artistica di Giffoni Experience sta valutando in questi giorni. Il termine per le iscrizioni \u00e8 il 31 maggio. Storie che spingeranno i 6140 giurati di Giffoni 2019 a riflettere e confrontarsi, a immedesimarsi con i protagonisti e mettersi in discussione. I film saranno presentati nelle sette sezioni competitive del Festival: Elements +3, Elements +6, Elements +10, Generator +13, Generator +16, Generator +18 e Gex Doc-Parental Experience (sezione dedicata a docenti, genitori e filmgoers). Saranno proprio i giurati, provenienti da 50 Paesi, a decretare i vincitori del Gryphon Award.In collaborazione con:\r\n\t\t\t\t\tGiffoni Film Festival", "tags": []}