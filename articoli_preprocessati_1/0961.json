{"categoria": "Tecnologia", "sottotitolo": "Progetto Universit\u00e0 Monaco, stesso algoritmo di effetti medicine", "titolo_articolo": "Trono di Spade, 'spoiler alert' con app progettata da studenti", "testo": "Quali personaggi della popolare serie televisiva Il trono di Spade (Game of Thrones) muoiono e quali sopravvivono nelle puntate in onda tra pochi giorni? Alcuni studenti di informatica dell'Universit\u00e0 TU di Monaco hanno sviluppato una app per scoprirlo a partire da un algoritmo elaborato sulla base di dati filtrati su internet.\nLe tecniche di \"predizione\" elaborate per stabilire la longevit\u00e0 dei personaggi sono simili a quelle usate dagli studi scientifici per esaminare gli effetti dei medicinali, ha detto Guy Yachdav, tutor degli studenti che anno realizzato la app.\nAnche se l'analisi \"si riferisce a dati del mondo della fantasia, usa la stessa intelligenza artificiale utilizzata per il mondo reale\", ha spiegato Yachdav.\u00a0 I risultati sono che Daenerys Targaryen ha, tra tutti, la pi\u00f9 alta probabilit\u00e0 di sopravvivere, pari al 99%, mentre Bronn \u00e8 molto probabile che muoia rapidamente. Anche Tyrion Lannister ha alte probabilit\u00e0 di sopravvivere (il 97%) come John Snow, che ha solo il 12% delle possibilit\u00e0 di lasciarci le penne.\nSansa Stark invece ha un'alta probabilit\u00e0 di morte, addirittura del 73%.\u00a0\u00a0\u00a0 Tra due giorni andr\u00e0 in onda negli Usa l'ottava stagione della celebre serie e solo a quel punto si potr\u00e0 verificare l'attendibilit\u00e0 delle previsioni.", "tags": ["informatica e telecomunicazioni", "archiviato", "john snow", "guy yachdav", "person", "universit\u00e0 tu", "organization"]}