{"categoria": "Mondo", "sottotitolo": "Wp, concessione rientra nelle trattative su inchiesta scandali", "titolo_articolo": "Fb pronta a maggiori controlli in Usa", "testo": "(ANSA) - NEW YORK, 4 MAG - Facebook si dice pronta a maggiori\ncontrolli da parte delle autorit\u00e0 americane sulle sue pratiche\ndi raccolta dati. Con l'apertura il social network punta a far\nchiudere l'ampia indagine federale sugli scandali emersi lo\nscorso anno. Lo riporta il Washington Post citando alcune fonti,\nsecondo le quali la concessione di Facebook rientra nelle\ntrattative in corso con la Federal Trade Commission, che\ndovrebbero includere anche una maxi-sanzione. \n   Nell'ambito dell'intesa allo studio, Facebook dovrebbe\ncompletare una rigorosa revisione della privacy prima di\nlanciare nuovi prodotti e servizi, ma anche documentare le sue\ndecisioni in modo da aiutare la Ftc a valutare se la societ\u00e0 ha\nvalutato gli effetti delle sue pratiche di raccolta di dati.", "tags": ["nuovi prodotti", "archiviato", "federal trade commission", "facebook inc.", "organization"]}