{"categoria": "Economia", "sottotitolo": "Avanti pianissimo, quasi fermi, ma bene l'abolizione Sistri", "titolo_articolo": "Semplificazioni:Cna,\u00e8 timido colpo", "testo": "(ANSA) - ROMA, 06 FEB - \"Avanti piano, pianissimo, quasi\nfermi. E' il risultato dell'approvazione in via definitiva del\nDl Semplificazioni: un timido colpo del governo al moloch della\nburocrazia\". Lo afferma in una nota la Cna che parla di \"piccoli\ninterventi, in  un quadro normativo disorganico, che si limitano\na rispondere solo molto parzialmente alle esigenze e alle\naspettative delle imprese\".\u00a0\u00a0\u00a0\n\t\t\t\t    \"E' arrivato il momento, allora, di trasferire le\nsollecitazioni, emerse al Tavolo Pmi istituito presso il\nministero dello Sviluppo economico,  nel disegno di legge in\nmateria di semplificazioni annunciato dal governo per\nintervenire in maniera incisiva e organica sulle principali\ncriticit\u00e0 burocratiche, a partire dagli appalti\", continua il\ntesto.  L'associazione sottolinea comunque \"novit\u00e0 importanti\",\ncome l'abolizione del Sistri (anche se \"preoccupano\" i criteri\nper il nuovo sistema di tracciabilit\u00e0 dei rifiuti).", "tags": []}