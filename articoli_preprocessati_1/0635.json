{"categoria": "Mondo", "sottotitolo": "L'oppositore con la moglie e una figlia a casa dell'ambasciatore", "titolo_articolo": "Spagna, non lasceremo arrestare Lopez", "testo": "(ANSA) - ROMA, 2 MAG - Il governo spagnolo ha definito la\nrichiesta di arresto per l'oppositore Leopoldo Lopez \"una mossa\ngiudiziaria prevedibile\" affermando che la Spagna \"non ha\nintenzione\" di consegnarlo alle autorit\u00e0 venezuelane. Lo\nriferiscono vari media spagnoli tra cui La Vanguardia. Lopez,\nsua moglie e la loro bimba di appena 15 mesi si trovano - si\nprecisa - nella residenza dell'ambasciatore spagnolo a Caracas\ndove si sono recati \"di propria volont\u00e0\". La Spagna -\nriferiscono i media citando una nota del governo di Madrid -\nconfida che le autorit\u00e0 venezuelane \"rispettino l'inviolabilit\u00e0\ndella residenza dell'ambasciatore spagnolo\". A quanto si\napprende, Lopez non ha chiesto asilo in Spagna ma non pu\u00f2 essere\narrestato nella residenza dell'ambasciatore che, pur non essendo\nconsiderata territorio iberico a differenza dell'ambasciata, \u00e8\ncomunque protetta dalla Convenzione di Vienna.", "tags": ["arresto", "archiviato", "leopoldo lopez", "person"]}