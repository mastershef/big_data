{"categoria": "Sport", "sottotitolo": "'Non possiamo aggiungere altro, processo era a porte chiuse'", "titolo_articolo": "Legale Magnini,sentenza non a brevissimo", "testo": "(ANSA) - ROMA, 2 APR - \"Non posso dire molto, siamo in attesa\ndella decisione che non arriver\u00e0 a brevissimo. Non posso dire di\npi\u00f9 perch\u00e9 il procedimento era a porte chiuse, comunque questo \u00e8\nil secondo grado e si \u00e8 riesaminata tutta la vicenda\". Lo ha\ndetto l'avvocato di Filippo Magnini al termine dell'udienza che\nha visto l'ex nuotatore azzurro discutere l'appello innanzi alla\nSeconda Sezione del Tribunale nazionale antidoping di Nado\nItalia. \"Dobbiamo solo aspettare. Non posso fare valutazioni,\naspettiamo qualche giorno per la decisione\", ha aggiunto il\nlegale di Magnini, che giustificando la volont\u00e0 dell'atleta di\nnon voler incontrare i giornalisti all'uscita, ha concluso:\n\"Dopo la decisione del tribunale sar\u00f2 a vostra disposizione e\npenso che lo sar\u00e0 anche Magnini\".", "tags": ["giustizia", "archiviato", "nado italia", "filippo magnini", "person"]}