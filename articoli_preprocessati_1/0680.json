{"categoria": "Economia", "sottotitolo": " Subito dopo, con circa 90 mila domande ciascuna si piazzano Lazio (93.048), Lombardia (90.296) e Puglia (90.008)", "titolo_articolo": " Reddito: Inps, oltre un milione domande,Campania prima", "testo": "Sono oltre un milione (1.016.977) le domande per il reddito di cittadinanza presentate al 30 aprile scorso. Lo rende noto l'Inps in una nota da cui emerge che in testa si conferma la Campania con oltre 172 mila richieste, seguita dalla Sicilia con oltre 161 mila domande.\nSubito dopo, con circa 90 mila domande ciascuna si piazzano Lazio (93.048), Lombardia (90.296) e Puglia (90.008). Chiudono la classifica Friuli Venezia Giulia e Basilicata con circa 12mila richieste e ancora pi\u00f9 in fondo il Trentino Alto Adige (3.695) e Val d'Aosta (1.333).", "tags": ["previdenza sociale", "archiviato", "inps", "organization"]}