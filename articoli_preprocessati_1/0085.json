{"categoria": "Cinema e Film", "sottotitolo": "Maccanico, valorizziamo l'aspetto italiano", "titolo_articolo": "Sky, serie su Totti e una con Guadagnino", "testo": "(ANSA) - ROMA, 4 MAG - Due nuovi progetti originali Sky sono\nstati annunciati da Nicola Maccanico, Executive Vice President\nProgramming della pay tv. La serie su Francesco Totti arriver\u00e0\nentro la fine del prossimo anno, una produzione Sky con\nWildside, scritta da Stefano Bises e tratta dall'autobiografia\ndi Totti \"Un capitano\" scritta con il giornalista Paolo Cond\u00f2.\u00a0\u00a0\u00a0\n\t\t\t\tLa serie, della quale Sky ha conteso i diritti a operatori\ninternazionali, \"sar\u00e0  concentrata su un periodo molto\nparticolare della vita di Totti\", svela Maccanico, e sar\u00e0\npreceduta da un docufilm sulla carriera dell'eterno capitano\ndella Roma, in sala a fine 2019. Altro progetto originale Sky al\nvia \u00e8 la serie di Luca Guadagnino. \"Inizier\u00e0 in estate a girare\nla sua prima serie, con Sky ed Hbo, prodotta da Wildside\",\nannuncia Maccanico. Il titolo sar\u00e0 \"We are who we are\", 8\nepisodi scritti dallo stesso Guadagnino con Paolo Giordano e\nFrancesca Manieri. \"Si parla di amicizia, primi amori e di tutti\ni misteri dell'essere adolescente\", aggiunge Maccanico.", "tags": ["televisione", "archiviato", "francesca manieri", "paolo giordano", "luca guadagnino", "paolo cond\u00f2", "stefano bises", "wildside", "francesco totti", "programming", "nicola maccanico", "person", "roma", "sky", "organization"]}