{"categoria": "Economia", "sottotitolo": "Acquista il 2% di Bio-On, l'obiettivo \u00e8 sviluppare prodotti ecologici", "titolo_articolo": "Kartell investe nell''ecoplastica'", "testo": "Kartell, che produce mobili e oggetti di disign, \u00e8 entrata nel capitale di Bio-on, acquistandone il 2%, con un investimento di 10 milioni di euro. Bio-on, azienda quotata in Borsa, opera nel settore della ricerca sulla chimica ecosostenibile, in particolare nell'ambito della bio plastica, per la creazione di materiali eco sostenibili e completamente biodegradabili.\n\"La sfida che condividono Bio-on e Kartell - spiegano le due societ\u00e0 - \u00e8 accelerare lo sviluppo dell'elettronica organica basata sulle tecnologie Bio-on per acquisire una posizione di leadership in questo nuovo settore. Le ricerche in questo campo applicativo vengono gi\u00e0 condotte nei laboratori Bio-on. I primi risultati sono attesi nel 2018\".\nI biomateriali sviluppati da Bio-on sono ottenuti da fonti vegetali rinnovabili che, nella maggior parte dei casi, garantiscono le medesime propriet\u00e0 termo-meccaniche delle plastiche tradizionali. Come il Phss di Bio-on, una bioplastica classificabile al 100% come naturale e completamente biodegradabile.", "tags": []}