{"categoria": "Cultura & Spettacoli", "sottotitolo": "Inaugurata esposizione a Palazzo Vecchio con 65 opere maestro", "titolo_articolo": "A Firenze retrospettiva dedicata Talani", "testo": "(ANSA) - FIRENZE, 30 APR - La prima grande retrospettiva\ndedicata al maestro toscano Giampaolo Talani, a poco pi\u00f9 di un\nanno dalla sua improvvisa scomparsa: la mostra 'Anima sola' \u00e8\nstata inaugurata oggi nella sala d'arme di Palazzo Vecchio a\nFirenze dove rester\u00e0 fino al 24 maggio. \nLa rassegna ospita 65 dipinti, oltre ad alcune sculture in\nbronzo e sei sinopie originali dell'affresco \"Partenze\", creato\ndal maestro per la stazione fiorentina di Santa Maria Novella e\npropone anche spunti audio e video che accompagnano la visita. I\ndipinti scelti vogliono regalare una panoramica emozionale sulla\nricerca pittorica di Talani, ricerca durata una vita e grazie\nalla quale ha raggiunto un linguaggio artistico tutto personale\ne riconoscibile. La mostra, patrocinata dal Comune di Firenze e\ndal Consiglio Regionale della Toscana, \u00e8 organizzata\ndall'associazione culturale Giampaolo Talani e curata da Laura\nFarina.", "tags": ["pittura", "intrattenimento (generico)", "archiviato", "laura farina", "person", "giampaolo talani", "organization"]}