{"categoria": "Tecnologia", "sottotitolo": "A Pechino firma un memorandum d'intesa con operatore locale", "titolo_articolo": "Huawei costruir\u00e0 rete 5G in Cambogia", "testo": "Huawei porter\u00e0 le reti cellulari 5G in Cambogia. L'azienda cinese, sotto la lente d'ingrandimento in Occidente e in Oceania per timori di spionaggio, ha siglato un memorandum d'intesa con l'operatore telefonico Telecom Cambogia per collaborare nello sviluppo delle reti 5G. Lo riferisce l'agenzia cinese Xinhua.\nLa cerimonia per la firma del memorandum si \u00e8 tenuta a Pechino, alla presenza del primo ministro cambogiano Samdech Techo Hun Sen e del vicepresidente di Huawei Li Jin'ge.\nNell'incontro, Hun Sen ha spiegato che il Paese spera di sfruttare appieno le nuove tecnologie per migliorare la velocit\u00e0 delle connessioni internet.\n\"Il 2019 sar\u00e0 il primo anno dello sviluppo 5G della Cambogia\", ha affermato Huawei in una nota in cui si impegna a collaborare con l'operatore telefonico per \"creare un buon ecosistema per lo sviluppo delle nuove reti, e aiutare la Cambogia a diventare un pioniere del 5G nella regione Asean\", l'Associazione delle nazioni del Sud-est asiatico.", "tags": ["internet", "accordi commerciali", "servizi telecomunicazione", "archiviato", "samdech techo hun sen", "person", "xinhua", "5g", "huawei li", "organization"]}