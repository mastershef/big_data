{"categoria": "Mondo", "sottotitolo": "Uccise fidanzata e amica 25 anni fa. Condannato, 'vi amo tutti'", "titolo_articolo": "Pena morte: uomo giustiziato in Georgia", "testo": "(ANSA) - JACKSON (USA), 3 MAG - Un uomo condannato a morte\nper l'uccisione della sua fidanzata e di un'amica di questa, 25\nanni fa, \u00e8 stato giustiziato la notte scorsa negli Usa. \n   Il condannato, Scotty Garnell Morrow, di 52 anni, \u00e8 morto\nalle 21:38 di ieri sera ora locale (le 03:38 di oggi in Italia)\nnel carcere di Jackson, in Georgia, dopo che gli era stata\npraticata un'iniezione letale di pentobarbital. \n   Prima di morire, Morrow ha detto di essere pentito per\nl'uccisione delle due donne, a colpi di pistola, e per il\nferimento di una terza. L'uomo ha anche chiesto scusa a parenti\ne amici per il dolore loro provocato: \"Vi amo tutti\", ha\nconcluso.", "tags": ["criminalit\u00e0", "morte", "giustizia e diritti", "archiviato", "scotty garnell morrow", "jackson", "person"]}