{"categoria": "Cultura & Spettacoli", "sottotitolo": "Prossima edizione dal 19 al 22 settembre,durante fashion week", "titolo_articolo": "TheOneMilano lancia area seasonless", "testo": "(ANSA) - MILANO, 18 APR - Anticipa la prossima edizione dal\n19 al 22 settembre TheOneMilano, il salone dell'haute-\u00e0-porter\nche coniuga pellicceria, abbigliamento e lifestyle e che sceglie\ndi spostarsi nella settimana della fashion week.\u00a0\u00a0\u00a0\n\t\t\t\t   Tra le novit\u00e0 della prossima manifestazione anche un'area\ndedicata al #TheOneSeasonless: \"per rispondere alle necessit\u00e0\ndel mercato attuale, - dice Elena Salvaneschi, CEO di\nTheOneMilano - servono nuovi strumenti capaci di dare risposta\nalle dinamiche del digitale, azzerare i tempi tra la produzione\ne la fruizione, rivoluzionando il settore ed offrendo un reale\nservizio ai buyer\". The One Milano stringe anche un'alleanza con\nMittelmoda per sostenere la creativit\u00e0 dei giovani designer e\nlancia il \"TheOneSeasonless Award\". Il premio - al quale \u00e8\npossibile iscriversi fino al 6 maggio dal bando disponibile su\nwww.mittelmoda.com - verr\u00e0 riconosciuto al creativo emergente\nche meglio ha saputo seguire ed interpretare le nuove esigenze\ndel mercato.", "tags": ["alleanze", "archiviato", "elena salvaneschi", "person", "the one milano", "organization"]}