{"categoria": "NULL", "sottotitolo": "Non solo abitazione ma anche per uso commerciale: cresce la domanda di spazi commerciali specialmente quelli ... ", "titolo_articolo": "Ristoranti stellati e mercato immobiliare: un legame sempre pi\u00c3\u00b9 forte. Milano regna  ", "testo": "Non solo abitazione ma anche per uso commerciale: cresce la domanda di spazi commerciali specialmente quelli destinati alla ristorazione. Lo rivela Tecnocasa secondo cui il 24% di chi cerca in affitto attraverso la rete del Gruppo vuole avviare un'attivit\u00e0 di somministrazione e ristorazione.  Il legame tra cibo e mercato immobiliare, negli ultimi anni, si \u00e8 rafforzato - afferma Fabiana Megliola, Responsabile Ufficio Studi Gruppo Tecnocasa - come dimostra la domanda di spazi commerciali destinati alla ristorazione. Milano \u00e8 la regina per queste richieste e sul territorio meneghino sono presenti ben 4 ristoranti a 2 stelle e 14 con una stella.  Tecnocasa ha cos\u00ec provato a mappare tali ristoranti sul territorio per capire dove si sono insediati in citt\u00e0 e se ci fosse un effetto sul mercato immobiliare residenziale. \nDall'indagine emerge che in generale, a livello nazionale, si \u00e8 notato che chi apre un ristorante mira al posizionamento di passaggio soprattutto nella fase di start up e se si tratta di ristorazione veloce o di asporto. Quest'ultima mira a spazi ridotti e in vie di alto passaggio, meglio ancora se turistiche o \"della movida\".  Chi intende aprire un ristorante con un certo numero di coperti, necessitando di spazi pi\u00f9 ampi, talvolta opta per location pi\u00f9 periferiche e con discreto passaggio. Questo vale in particolare per quei locali che possono gi\u00e0 vantare uno zoccolo duro di clientela che rester\u00e0 affezionata a prescindere dalla posizione. In questi ultimi anni tanti si sono spostati anche per abbattere i costi di locazione. I ristoranti stellati sono frequentati da avventori che non solo vogliono mangiare bene ma desiderano vivere una vera e propria esperienza culinaria sensoriale. E' un tipo di cliente che, destinando alla soddisfazione del palato budget superiori alla media, decide di andare in quel ristorante e non in un altro. \nIn merito al mercato specifico di Milano - dice lindagine - non possiamo dimenticare i cambiamenti urbanistici che ha vissuto la citt\u00e0 e non a caso, alcuni ristoranti anche stellati, hanno volutamente scelto di insediarsi in zone di tendenza o frutto di recuperi urbanistici perch\u00e9 la location in qualche modo rientrava nella loro idea di \"esperienza\" da far vivere al cliente.", "tags": []}