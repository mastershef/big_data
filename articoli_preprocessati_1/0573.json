{"categoria": "Cultura & Spettacoli", "sottotitolo": "Anche Arsenii Savitckii nelle foto di Tatiana Gerusova", "titolo_articolo": "Top bionde come da tradizione per Guess", "testo": "(ANSA) - ROMA, 30 APR - La nuova campagna del marchio Guess\nha come protagoniste due modelle dalla bellezza mozzafiato, come\nda tradizione per il brand, le bionde Gwen Van Meir e Mishel\nGerzig, a cui si aggiunge il modello Arsenii Savitckii.\u00a0\u00a0\u00a0\n\t\t\t\tI tre protagonisti vengono immortalati in scatti in bianco e\nnero e a colori nel deserto del Mojave, con le imponenti\nmontagne californiane a fare da sfondo. Con la direzione\nartistica di Paul Marciano, direttore creativo di Guess, e gli\nscatti di Tatiana Gerusova, la campagna cattura una sensualit\u00e0\nnaturale e spensierata, che rappresenta appieno lo spirito dello\nstile Guess. Le immagini immortalano le modelle e il modello con\ni capi della collezione estiva, mentre fingono la partenza per\nun road trip nel deserto. Il denim \u00e8 uno dei protagonisti della\nnuova collezione, per jeans, gonne, giacche, tute e abitini in\nun mix di lavaggi chiari e scuri. Non mancano stampe floreali su\nsfondo color giada e foglia di t\u00e8, legging in eco-pelle, giacche\nda centauro, T-shirt con stampe grafiche.", "tags": ["moda", "tradizioni", "archiviato", "tatiana gerusova", "paul marciano", "mishel gerzig", "gwen van meir", "person"]}