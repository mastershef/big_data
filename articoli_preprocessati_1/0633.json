{"categoria": "Mondo", "sottotitolo": "E lasciare oneri ad alcuni Paesi ", "titolo_articolo": "Migranti: Moavero, 'Europa non pu\u00f2 essere cos\u00ec latitante'", "testo": "L'Europa \"non pu\u00f2 essere cos\u00ec latitante\" sulle politiche migratorie e non pu\u00f2 lasciare alla geografia o alle scelte dei trafficanti di esseri umani la maggior parte degli arrivi o degli oneri per sostenere questo ad alcuni Paesi\". Una grande politica delle migrazioni \"va immediatamente varata\" su impulso del parlamento. Lo ha detto il ministro degli Esteri Enzo Moavero Milanesi nel suo intervento alla seconda giornata di State of the Union. Occorre, ha spiegato il ministro, \"agire in Paesi di origine e transito, aiutare i Paesi da cui partono i migranti con un grande piano per l'Africa, condividere gli oneri legati all' eventuale concessione del diritto di asilo\".", "tags": ["relazioni internazionali", "archiviato", "enzo moavero milanesi", "person", "unione europea", "farnesina", "organization"]}