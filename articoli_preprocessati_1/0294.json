{"categoria": "Mondo", "sottotitolo": "Il capo dello Stato a Parigi dopo mesi di rapporti tesi", "titolo_articolo": "Mattarella, 'Italia-Francia Paesi amici'", "testo": "\"Sono qui per testimoniare l'amicizia tra Italia e Francia\". Lo ha detto il presidente della Repubblica Sergio Mattarella in visita alla cattedrale di Notre-Dame a Parigi. Il capo dello Stato \u00e8 a Parigi su invito del presidente francese Emmanuel Macron, per ricucire i rapporti tra i due Paesi dopo mesi di tensioni, in occasione dei 500 anni dalla morte di Leonardo da Vinci. \"Se abbiamo fatto la pace tra Italia e Francia? Non ce n'\u00e8 bisogno, i legami sono talmente forti, storicamente profondi che non ce n'era bisogno\": lo ha detto il presidente della Repubblica Sergio Mattarella rispondendo a una domanda dei giornalisti dopo la visita alla casa di Leonardo ad Amboise, la Clos Luc\u00e9, al fianco del presidente francese, Emmanuel Macron.\nIl legame tra i nostri due Paesi e i nostri cittadini \u00e8 indistruttibile. E' molto pi\u00f9 forte e pi\u00f9 profondo di quanto non lo sia tra noi al nostro livello\": lo ha detto il presidente francese, Emmanuel Macron, uscendo dalla visita alla casa di Leonardo, ad Amboise, al fianco del presidente Sergio Mattarella.", "tags": ["capo di stato", "archiviato", "francia paesi", "emmanuel macron", "sergio mattarella", "leonardo da vinci", "person"]}