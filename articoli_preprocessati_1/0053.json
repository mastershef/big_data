{"categoria": "Cinema e Film", "sottotitolo": "Dal cibo alle etnie, \"per ispirare divertendo\"", "titolo_articolo": "Gli Obama, sette progetti con Netflix", "testo": "(ANSA) - NEW YORK, 2 MAG - L'obiettivo dichiarato \u00e8 \"ispirare\"\nusando come trampolino di lancio il loro nome e la piattaforma\nglobale del servizio di tv in streaming Netflix con la sua\nplatea di 125 milioni di abbonati. Barack e Michelle Obama hanno\ndiffuso una prima lista di programmi della loro casa di\nproduzione Higher Ground. Si va dai temi del cibo e della\ndisabilit\u00e0 a quelli delle etnie, della discriminazione e\ndell'industria americana in crisi. Tra i titoli \"American\nFactory\", un documentario diretto dai premi Emmy Steven Bognar e\nJulia Reichert su un milionario cinese che apre una fabbrica in\nun impianto abbandonato di General Motors in Ohio. \"Bloom\"\npunter\u00e0 i riflettori su sfide e successi delle donne di colore\ndopo la seconda guerra mondiale a New York. \"Siamo certi che\nognuna di queste produzioni non solo sar\u00e0 divertente, ma servir\u00e0\na educare e ispirare ognuno di noi\", ha detto Obama in una nota\ndiffusa da Netflix.", "tags": ["aperture stabilimenti", "archiviato", "julia reichert", "steven bognar", "michelle obama", "barack obama", "person", "american factory", "general motors", "organization"]}