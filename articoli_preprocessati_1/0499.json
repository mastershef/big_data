{"categoria": "Cinema e Film", "sottotitolo": "Baby-star in Il campione, Il piccolo Lord e Il mio amico Ricky", "titolo_articolo": "Arrestato l'attore Rick Schroder", "testo": "E' stato arrestato per sospetta violenza domestica per la seconda volta in un mese l'attore Rick Schroder, gi\u00e0 baby star protagonista negli anni Settanta e Ottanta di film come Il campione, Il piccolo Lord e Il mio amico Ricky.\nIl vice sceriffo della contea di Los Angeles, Juanita Navarro, ha dichiarato che gli agenti sono stati chiamati ieri in casa dell'attore, dove hanno trovato segni di lotta tra Schroder e una donna il cui nome non \u00e8 stato reso noto. L'attore \u00e8 stato arrestato, incarcerato e rilasciato dietro pagamento di una cauzione di 50 mila dollari. Schroder si era reso protagonista di un simile episodio di sospetti abusi domestici lo scorso 2 aprile, con la stessa donna.", "tags": ["arresto", "giustizia", "archiviato", "navarro juanita", "rick schroder", "richard", "person"]}