{"categoria": "Ultima Ora", "sottotitolo": "Reddito di cittadinanza misura a sostegno onesti", "titolo_articolo": "Tria, lotta evasione per meno tasse", "testo": "(ANSA) - BERGAMO, 4 MAY - \"Da un pi\u00f9 efficace contrasto\nall'evasione e alle frodi, derivano risorse per ridurre la\ntassazione sui fattori produttivi e sostenere la crescita\". Lo\nha detto il ministro dell'Economia Giovanni Tria, alla cerimonia\ndel giuramento degli allievi ufficiali della Guardia di Finanza\na Bergamo  \"Il rafforzamento dell'azione di contrasto\nall'evasione fiscale, alla corruzione ed alla criminalit\u00e0\norganizzata consente di consolidare la tutela ed il sostegno\nall'attivit\u00e0 delle tantissime imprese sane che rispettano le\nregole\". La Guardia di Finanza svolge un'azione di vigilanza e\ncontrollo del nostro sistema di welfare, che con il reddito di\ncittadinanza approvato da questo Governo, contempla anche\nl'adempimento di una funzione sociale a sostegno dei cittadini\nonesti e di quelli bisognosi di aiuto da parte delle\nIstituzioni\". Cos\u00ec il ministro dell'Economia e delle Finanze\nGiovanni Tria  parlando al giuramento degli allievi ufficiali\ndella Gdf.", "tags": ["forze ordine", "finanze; tasse", "archiviato", "giovanni tria", "may", "person", "guardia di finanza", "organization"]}