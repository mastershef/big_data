{"categoria": "Motori", "sottotitolo": "Pilota Ducati senza rivali nella prova Tricolore del Mugello", "titolo_articolo": "Civ Superbike: Pirro batte anche pioggia", "testo": "(ANSA) - SCARPERIA (FIRENZE), 28 APR - Non si ferma la cavalcata\ntrionfale in Superbike di Michele Pirro (Ducati). All'autodromo\ndel Mugello, dove si \u00e8 svolto il 4/o round del Campionato\nitaliano Velocit\u00e0 (Civ), il pilota di San Giovanni Rotondo ha\ndisputato la gara sotto il diluvio staccando il suo diretto\ninseguitore di ben 22'' e mezzo e vincendo di fatto la sua 4/a\ncompetizione su 4 fin qui disputate. \"Sull'acqua non \u00e8 mai\nfacile, l'importante \u00e8 non fare errori - ha spiegato il pilota\npugliese - anche perch\u00e9 con questa moto non avevamo mai girato\nsul bagnato. In Ducati abbiamo fatto proprio un bel lavoro\".\u00a0\u00a0\u00a0\n\t\t\t\tDietro a Pirro si sono piazzate la Yamaha di Alex Bassani e la\nDucati di Riccardo Russo. In Moto3, sempre sotto una pioggia\nbattente, Nicholas Spinelli (Honda) ha vinto per distacco una\ngara ricca di colpi di scena e di cadute. Dietro al pilota\nteramano si sono piazzati nell'ordine il leader della classifica\ne campione in carica Kevin Zannoni (Tm) e Nicola Carraro (Tm).", "tags": ["nicola carraro", "kevin zannoni", "nicholas spinelli", "riccardo russo", "alex bassani", "michele pirro", "person", "yamaha", "ducati", "organization"]}