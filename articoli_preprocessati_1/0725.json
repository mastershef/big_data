{"categoria": "Speciali", "sottotitolo": "Capo dello Stato: \"Via della seta a doppio senso\". Cena di Stato con 170 invitati. Poi il concerto con Andrea Bocelli", "titolo_articolo": "Mattarella a Xi, pi\u00f9 cooperazione e dialogo sui diritti ", "testo": "\"Cinesi e italiani sono ideali compagni di viaggio. Ci accomuna l'appartenenza a due civilt\u00e0 laboriose, creative e ingegnose. Due civilt\u00e0 dotate di immensi patrimoni culturali, attente alla qualit\u00e0 e alla bellezza. Due sistemi economici, produttivi e manifatturieri complementari, chiamati a generare sinergie sempre pi\u00f9 stimolanti\". Lo sottolinea il presidente Sergio Mattarella nel brindisi della cena di Stato al Quirinale in onore del presidente Xi Jinping.\n\"Va continuato l'intenso sforzo di questi decenni per un incremento continuo della reciproca comprensione e autentica conoscenza, in modo da evitare involontari travisamenti e sconsigliabili rallentamenti nella crescita della considerazione vicendevole\" ha aggiunto il capo dello Stato.\n\"Cina e Italia, con l'Unione Europea, sono anche chiamate a lavorare insieme per rafforzare un modello di sviluppo globale, ordinato e aperto, del commercio internazionale, basato su una sempre maggiore adesione ai valori del multilateralismo e di uno scambio libero, equo e onesto\" ha anche detto il presidente della Repubblica.\nIn mattinata, venerd\u00ec, c'era stato il colloquio al Quirinale tra Mattarella e Xi Jinping.\n\"La cooperazione tra Italia e Cina sar\u00e0 rafforzata con intese commerciali\", ha detto Mattarella al Quirinale dopo il colloquio con il leader cinese Xi Jinping. \"La firma del Memorandum \u00e8 cornice ideale per imprese italiane e cinesi\" e, ha aggiunto il presidente italiano, la\u00a0Via della Seta\u00a0\"\u00e8 una strada a doppio senso\".\u00a0\"Il 2020 sar\u00e0 l'anno culturale e del turismo tra Italia e Cina\", ha annunciato il capo dello Stato.\u00a0Mattarella ha ribadito il desiderio italiano di \"rimuovere le barriere per i prodotti italiani\". Mattarella ha anche detto di auspicare un\u00a0dialogo Ue-Cina sui diritti umani.\nC'\u00e8 gi\u00e0 l'ipotesi di accordo per un turno di serie A in Cina\nCon Mattarella c'\u00e8 stato un \"incontro fruttuoso\", ha detto Xi Jinping. La Cina \"vuole uno scambio commerciale a due sensi\", ha aggiunto. Pechino e Roma \"sono due importanti forze nel mondo per salvaguardare la pace e promuovere lo sviluppo\", ha detto il presidente cinese.\u00a0Per Xi Jinping sono molto importanti anche \"i rapporti tra Cina e Ue: guardiamo con favore a una Unione Europea unita, stabile, aperta e prospera\". Il presidente cinese ha anche confermato la disponibilit\u00e0 a dialogare con l'Ue sul tema dei diritti umani.\n\nMattarella-Xi, \"memorandum per gli scambi\"\n\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\n\n\"Cina e Italia sono partner strategici con mutuo rispetto e fiducia. Fra di noi non c'\u00e8 nessun conflitto di interesse e sappiamo entrambi come rispettare le preoccupazioni della controparte\", ha detto\u00a0 Xi Jinping incontrando i rappresentanti del Business Forum, del Forum Culturale e del Forum sulla cooperazione nei Paesi Terzi insieme a Mattarella.\u00a0. Cina e Italia \"dovrebbero mantenere scambi ad alto livello e do il benvenuto al presidente Mattarella perch\u00e9 visiti ancora la Cina\", ha detto poi il presidente cinese.\u00a0\nAlibaba porta le arance rosse di Sicilia in Cina\n\u00a0Xi Jingping ha quindi deposto una corona con il suo nome in onore del Milite ignoto, all'Altare della Patria\n\n\n\u00a0\n\u00a0Guarda le fotoXi Jinping a Roma, la diretta foto\n\nAl Quirinale Xi, accompagnato dalla moglie, elegantissima in abito verde pistacchio, dopo una stretta di mano con Mattarella e con la figlia Laura, \u00e8 stato ricevuto con gli onori militari. Sono stati suonati gli inni nazionali italiano e cinese e sul Colle ed \u00e8 stata issata anche la bandiera di Pechino. Poi, attraversando una lunga passerella rossa, i due capi di Stato sono entrati nel palazzo per il loro colloquio.\u00a0\n\nNella sua visita il presidente cinese incontra i presidenti di Senato e Camera, Casellati e Fico. In serata cena di Stato al Quirinale con 170 invitati. A chiudere l'evento un concerto di Andrea Bocelli.\u00a0\u00a0\n\u00a0\n\n\n\u00a0\n\u00a0Guarda le fotoLa festa al Quirinale per Xi e la moglie\n\n\u00a0\nA smarcarsi dalla giornata dedicata a Xi \u00e8 il vicepremier Matteo Salvini, che non ha partecipato al pranzo ufficiale al Quirinale. Ma \u00e8 da Bruxelles, dove i 27 sono riuniti per il vertice Ue, che \u00e8 arrivato l'affondo pi\u00f9 duro, da parte del presidente del Parlamento Ue e numero due di Forza Italia Antonio Tajani. Ma se Conte ha ostentato sicurezza, assicurando di non dover \"convincere\" i partner europei bens\u00ec semplicemente \"informarli\", perch\u00e9 c'\u00e8 \"pieno accordo\", \u00e8 stato ancora Mattarella, nella sua intervista, a spiegare i vantaggi non solo per l'Italia del Memorandum.", "tags": ["capo di stato", "diritti umani", "musica", "senato", "archiviato", "antonio tajani", "matteo salvini", "andrea bocelli", "laura", "mattarella", "xi jinping", "person", "fico", "casellati", "business forum", "forza italia", "camera dei deputati", "senato", "onu", "unione europea", "organization"]}