{"categoria": "Sport", "sottotitolo": "Il portiere del Mondiale '82: barriera andava messa pi\u00f9 a destra", "titolo_articolo": "Zoff: 'Messi fenomeno, ma terzo gol colpa di Alisson'", "testo": "Per 'parare' la super punizione di Lionel Messi, quella del 3-0 del Barcellona al Liverpool, Alisson avrebbe dovuto spostare la barriera almeno 20 centimetri pi\u00f9 a destra posizionando i difensori con una specie di 3+1. Parola di Dino Zoff, secondo cui per proteggere la porta da una punizione da quella distanza ''bastano quattro uomini, ma - puntualizza il portiere del Mundial '82 - almeno uno di loro andava spostato venti centimetri pi\u00f9 a destra. Cos\u00ec la palla sarebbe finita sulla testa. Resta il fatto che Messi \u00e8 un fenomeno, ma il posizionamento della barriera era sbagliato''.", "tags": []}