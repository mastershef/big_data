{"categoria": "Mondo", "sottotitolo": "Lo rende noto un'ong. Sale a 4 la conta dei morti in due giorni", "titolo_articolo": "Venezuela: 2 minori morti nelle proteste", "testo": "(ANSA) - ROMA, 02 MAG - In Venezuela, due adolescenti di 14 e\n16 anni sono morti in seguito a ferite d'arma da fuoco ricevute\ndurante le manifestazioni di protesta del 30 aprile e del 1\nmaggio contro il governo di Nicolas Maduro. Lo rende noto l'ong\nOsservatorio venezuelano di conflittualit\u00e0 sociale (Ovcs). Con\nla morte dei due minori, sale a quattro il bilancio delle\nvittime nelle proteste registrate in Venezuela dal 30 aprile.", "tags": ["morte", "ferite; lesioni", "manifestazione", "archiviato", "nicolas maduro", "person"]}