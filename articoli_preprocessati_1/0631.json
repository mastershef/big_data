{"categoria": "Tecnologia", "sottotitolo": "Anche affollamento delle carrozze di treni e metropolitane", "titolo_articolo": "Google Maps ti dice quanti posti sul bus", "testo": "Google Maps sempre pi\u00f9 dettagliato, a breve fornir\u00e0 anche le indicazioni sul numero dei posti a sedere su treni e metro, grazie all'aiuto degli utenti. Secondo alcune segnalazioni raccolte dal sito Android Police, infatti, l'azienda di Mountain View avrebbe chiesto aiuto alla propria community iniziando ad avviare una notifica, tipo test, che consente di specificare il grado di affollamento di una determinata tratta. Poi, incrociando i dati, li mette a disposizione di tutti.\nAl momento la notifica \u00e8 arrivata agli utenti del sistema operativo Android in Svezia e secondo diverse segnalazioni \u00e8 gi\u00e0 operativa da diversi mesi per gli utenti iOS di Apple che viaggiano in metro o in treno a San Francisco, New York, Washington, Tokyo e Parigi. La notifica chiede agli utenti di indicare il livello di presenze sul mezzo di trasporto pubblico dando una serie di opzioni: molti posti disponibili, pochi posti disponibili, solo posti in piedi, solo posti in piedi con spazi angusti, insicuro.Di recente Google Maps ha introdotto due nuove funzionalit\u00e0 utili per gli automobilisti: la segnalazione degli autovelox e la realt\u00e0 aumentata per visualizzare i percorsi.", "tags": ["trasporti stradali", "archiviato"]}