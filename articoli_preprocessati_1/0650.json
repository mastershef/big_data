{"categoria": "Ultima Ora", "sottotitolo": "Primo discorso del monarca alla folla da ascensione al trono", "titolo_articolo": "Imperatore Naruhito per futuro di pace", "testo": "(ANSA) - TOKYO, 4 MAG - Primo discorso alla folla per\nl'Imperatore giapponese Naruhito, al palazzo imperiale di Tokyo.\u00a0\u00a0\u00a0\n\t\t\t\tAccompagnato dalla consorte Masako e altri membri della famiglia\nreale, il monarca 59enne - asceso al Trono del Crisantemo lo\nscorso mercoled\u00ec, \u00e8 apparso sul balconcino della residenza, nel\nprimo dei sei interventi previsti fino alle 15. \n    \"Mi auguro sinceramente che il Giappone e la comunit\u00e0\ninternazionale possano continuare e coordinare gli sforzi per il\nmantenimento della pace\". L'ultima apparizione del padre Akihito\nal palazzo imperiale, lo scorso gennaio, aveva attratto 155 mila\npersone, il pi\u00f9 alto numero di partecipanti durante il suo regno\ntrentennale. L'agenzia imperiale inizialmente aveva programmato\nle visite di congratulazioni del pubblico a una fase successiva,\nper farle coincidere con l'incoronazione del 22 ottobre. Il\nperiodo di festivit\u00e0 della Golden Week che \u00e8 seguito agli eventi\nimperiali, ha convinto le autorit\u00e0 a variare il calendario delle\ncelebrazioni ed estendere la durata delle vacanze.", "tags": ["case reali", "politica", "archiviato", "akihito", "masako", "imperatore naruhito", "person"]}