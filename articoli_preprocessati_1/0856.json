{"categoria": "Sport", "sottotitolo": "Sar\u00e0 occasione per dimostrare che siamo pronti per organizzare", "titolo_articolo": "Euro U.21: Gravina, evento per Paese", "testo": "(ANSA) - SANT'AGATA BOLOGNESE (BOLOGNA), 23 NOV - Per il\npresidente della Figc Gabriele Gravina, l'Europeo Under 21 alle\nporte sar\u00e0 un test utile all'Italia per dimostrare di poter\nrientrare nel grande giro dell'organizzazione di eventi\ninternazionali: \"Saremo sotto la lente di ingrandimento\ndell'Europa e del mondo e sar\u00e0 l'occasione di dimostrare che\nsiamo pronti sia a livello politico territoriale che a livello\npolitico centrale. Sar\u00e0 una sfida e dovremo farci trovare pronti\ncome la nostra Italia\".  \n   Dal punto di vista sportivo, secondo Gravina \"abbiamo un\ngirone tosto, ma a questo livello non poteva che essere cos\u00ec.\u00a0\u00a0\u00a0\n\t\t\t\tSiamo l'Italia, abbiamo il record di vittorie di europei Under\n21 (5 titoli) e di partecipazione e dobbiamo farci trovare\npronti e non avere paura di nessuno\".", "tags": []}