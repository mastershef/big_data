{"categoria": "Sport", "sottotitolo": "Azzurro supera in due set lo slovacco Klizan", "titolo_articolo": "Tennis: Cecchinato ai quarti di Monaco", "testo": "Marco Cecchinato si \u00e8 qualificato per i quarti di finale del torneo Atp di Monaco di Baviera. Il 26enne palermitano, numero 19 del ranking mondiale e terza testa di serie, entrato in gara direttamente al secondo turno, ha superato in due set (6-1 6-3), lo slovacco Martin Klizan, numero 60 Atp, campione nell'edizione del 2014. Buon rientro per l'azzurro, dopo l'influenza che la scorsa settimana gli aveva impedito di difendere il titolo a Budapest, anche se a fine match non \u00e8 sembrato particolarmente soddisfatto. Prossimo ostacolo per il siciliano - venerd\u00ec - il vincente del match tra il brasiliano Thiago Monteiro, numero 111 del ranking mondiale, e l'ungherese Marton Fucsovics, ottava testa di serie del torneo. In corsa al secondo turno c'\u00e8 anche Matteo Berrettini: il 23enne romano, numero 37 Atp (best ranking dopo il secondo titolo in carriera conquistato a Budapest domenica), dopo aver sconfitto all'esordio l'uzbeco Denis Istomin, torner\u00e0 in campo gioved\u00ec contro lo statunitense Denis Kudla", "tags": ["tennis", "archiviato", "denis kudla", "denis istomin", "matteo berrettini", "thiago monteiro", "martin klizan", "marco cecchinato", "person"]}