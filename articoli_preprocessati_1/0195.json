{"categoria": "Economia", "sottotitolo": "Pi\u00f9 durevoli e difficili da falsificare, completano la serie Europa ", "titolo_articolo": "Bce: a fine maggio via a nuovi biglietti da 100 e 200 euro", "testo": "Entreranno in circolazione a fine maggio le due nuove banconote della serie 'Europa', con l'effigie della divinit\u00e0 della mitologia ellenica, dal taglio di 100 e 200 euro e con nuove caratteristiche studiate per migliorare sicurezza e resistenza. Lo annuncia la Banca centrale europea, che cos\u00ec completa la nuova serie introdotta gradualmente negli ultimi anni a partire dalla banconota da cinque euro (2013).\n\u00a0 \u00a0Banconote a prova di lavatrice e stiro - IL VIDEO DELLA BCE\n\u00a0\n\u00a0\n\u00a0 \u00a0I nuovi biglietti - la cui resistenza \u00e8 illustrata da un video della Bce in cui vengono sottoposti a picchi di temperature, stirati, immersi nell'acqua, accartocciati o persino lavati in lavatrice, incorporano le caratteristiche di sicurezza dell'attuale banconota da 50 euro, con il ritratto nella filigrana e nell'ologramma, ma hanno anche elementi nuovi e aggiornati che li rendono pi\u00f9 difficili da falsificare.", "tags": []}