{"categoria": "Sport", "sottotitolo": "Presidente granata: \"ricordo vivo per tutti i tifosi\"", "titolo_articolo": "Cairo,Grande Torino fatto storia calcio", "testo": "(ANSA) - ROMA, 4 MAG - \"Il ricordo del Grande Torino \u00e8 ancora\nmolto vivo. Questa mattina tanti tifosi granata hanno voluto\nessere qui, al Cimitero Monumentale, per ricordare i caduti di\nSuperga. Andare davanti alle tombe \u00e8 stato molto toccante. A 70\ndalla tragedia il ricordo \u00e8 ancora vivo, non erano solo campioni\nche hanno fatto la storia del calcio, ma erano anche grandi\nuomini. Il ricordo \u00e8 vivo per tutti i tifosi, non solo per\nquelli del Torino\": cos\u00ec ai microfoni di Sky Sport il presidente\ndel Torino, Urbano Cairo ricorda i 70 anni della tragedia di\nSuperga. Cairo parla anche del derby di ieri con la Juventus:\n\"E' stata una gara davvero bella, peccato non aver vinto, ma\nCristiano Ronaldo ha fatto un grande gesto tecnico. Il Torino\nc'\u00e8, \u00e8 vivo, e non sente il peso di certe gare. Questo \u00e8 segno\ndi crescita, Mazzarri ha trasmesso qualcosa in pi\u00f9''.", "tags": ["calcio", "archiviato", "mazzarri", "cristiano ronaldo", "urbano cairo", "person", "juventus", "torino", "sky", "organization"]}