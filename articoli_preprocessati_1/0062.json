{"categoria": "Economia", "sottotitolo": "Enea-Icom-Fiaip, compravendite di classe energetica alta +6%", "titolo_articolo": "Casa:aumentano scambi di immobili eco, ma 80% \u00e8 'energivoro'", "testo": "(ANSA) - ROMA, 30 APR - Aumenta la qualit\u00e0 energetica degli\nimmobili acquistati nel 2018. Le compravendite di immobili delle\nprime tre categorie energetiche crescono del 6% e quelle di\nimmobili oggetto di ristrutturazione del 12%, ma ancora circa\nl'80% degli scambi riguarda immobili delle categorie pi\u00f9 basse.\u00a0\u00a0\u00a0\n\t\t\t\tNel 2017 era oltre il 90%. Sono i dati dell'indagine di Enea,\nIcom istituto per la competitivit\u00e0 e Fiaip su oltre 600 agenti\nimmobiliari.  \n   \"Dopo anni di timidezza e di scarsa attenzione, il settore\nimmobiliare inizia a riconoscere la valenza dell'efficienza\nenergetica\", afferma il presidente dell'Enea, Federico Testa, in\nuna conferenza stampa. Lo studio sottolinea come, nonostante i\nmiglioramenti, la \"cultura del risparmio energetico\nnell'immobiliare e della riqualificazione energetica non sono\nancora diventati una vera pratica sociale\".(ANSA).", "tags": ["energia", "costruzioni; propriet\u00e0", "immobiliaristica", "archiviato", "federico testa", "person", "enea", "organization"]}