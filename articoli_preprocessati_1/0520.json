{"categoria": "Cronaca", "sottotitolo": "Commemorato il missino Venturini. Anpi, 'celebrano il fascismo'", "titolo_articolo": "Genova blindata per raduno ultradestra", "testo": "(ANSA) - GENOVA, 4 MAG - Giardini di Brignole, in centro a\nGenova, blindati dalle forze dell'ordine con il reparto mobile\nschierato, transenne e alari, per la commemorazione che si terr\u00e0\nalle 11 di questa mattina di Ugo Venturini, operaio missino\nucciso nel 1970 nel corso di un comizio di Giorgio Almirante.\u00a0\u00a0\u00a0\n\t\t\t\t   Per protestare contro la commemorazione, a cui parteciperanno\nun centinaio di esponenti di estrema destra tra cui il leader di\nCasapound Gianluca Iannone, \u00e8 stato indetto un presidio di\nprotesta convocato da Genova Antifascista, Anpi, Cgil e partiti\ne associazioni della sinistra. Mentre i manifestanti cominciano\na radunarsi in piazza Verdi, il presidente di Anpi Liguria\nMassimo Bisca ribadisce: \"Questo tipo di manifestazioni\nandrebbero vietate perch\u00e9 non si tratta di commemorazioni bens\u00ec\ndi manifestazioni di carattere politico che celebrano il\nfascismo e che non dovrebbero avere spazio di agibilit\u00e0\".", "tags": ["commemorazioni", "criminalit\u00e0", "partiti; movimenti", "archiviato", "massimo bisca", "gianluca iannone", "giorgio almirante", "ugo venturini", "person", "cgil", "organization"]}