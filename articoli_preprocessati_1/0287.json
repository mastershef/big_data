{"categoria": "Cinema e Film", "sottotitolo": "In anteprima anche Teen Titans Go! Il film", "titolo_articolo": "Giffoni: programma, da Zanna Bianca a Rocco Papaleo", "testo": "GIFFONI VALLE PIANA (SALERNO) - Il debutto al cinema dei mini supereroi animati stelle del piccolo schermo, Teen Titans Go! Il film di Aaron Horvath e Peter Rida Michail (in uscita il 6 settembre) e la prima trasposizione animata in cgi del capolavoro di Jack London, Zanna bianca di Alexandre Espigares (nelle sale dall'11 ottobre), sono le anteprime pi\u00f9 attese di domani, 26 luglio al Giffoni Film festival.  Rocco Papaleo, reduce dal set della nuova commedia di Giovanni Veronesi, I moschettieri del re, \u00e8 tra i protagonisti della giornata, nella quale incontrer\u00e0 pubblico e giovani giurie. Insieme a lui, fra gli altri, lo chef star Alessandro Borghese, Francesca Michielin, Sarah Felberbaum; Mario Riso e la rocker nonch\u00e9 giurata di the Voice, Cristina Scabbia per il Progetto \"Rezophonic\"; Lorenzo Baglioni per Comix Stories.  Tra le Masterclass Talk (con i ragazzi pi\u00f9 grandi) anche quelle del presidente del Coni, Giovanni Malag\u00f2 e di Vincenzo Spadafora, Sottosegretario di Stato alla Presidenza del Consiglio.  Al centro dell'evento serale Giffoni Music Concept i rapper Vegas Jones e Quentin40. In collaborazione con:\r\n\t\t\t\t\tGiffoni Film Festival", "tags": []}