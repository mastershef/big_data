{"categoria": "Cinema e Film", "sottotitolo": "A 20 anni dal primo ciak, fiction Rai campione d'ascolti", "titolo_articolo": "Al via riprese 12/a stagione Don Matteo", "testo": "(ANSA) - ROMA, 2 MAG - A vent'anni dal primo ciak (nel 1999)\nDon Matteo torna sul set. Sono ufficialmente iniziate le riprese\ndella dodicesima stagione della fiction, che rivedremo in prima\nserata su Rai1 il prossimo anno, diretta da Raffaele Androsiglio\n(primo blocco) e Alexis Sweet (secondo blocco) e prodotta da\nMatilde e Luca Bernabei per Lux Vide in collaborazione con Rai\nFiction. Terence Hill, per la dodicesima volta, veste i panni\ndel parroco pi\u00f9 popolare d'Italia, insieme a Nino Frassica, nel\nruolo del maresciallo Cecchini e a Maria Chiara Giannetta che \ninterpreta il capitano dei carabinieri Anna Olivieri. La serie\npi\u00f9 longeva compie nel 2020 vent'anni, ma non smette di\nrinnovarsi: new entry top secret arricchiranno il notevole cast\ne una nuova formula di racconto, che prevede una narrazione\nlineare suddivisa in 10 episodi da 100 minuti. La cornice della\ncitt\u00e0 di Spoleto si conferma teatro delle avventure del prete\ninvestigatore che, negli anni, ha saputo tenere incollati,\ndavanti alla tv, milioni di spettatori.", "tags": ["televisione", "cinema", "cattolico romana", "archiviato", "anna olivieri", "maria chiara giannetta", "nino frassica", "terence hill", "luca bernabei", "alexis sweet", "raffaele androsiglio", "matteo", "matilde", "person", "rai", "rai uno", "organization"]}