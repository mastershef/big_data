{"categoria": "Tecnologia", "sottotitolo": "Luce flebile avverte se \u00e8 il momento di svegliarsi per i figli", "titolo_articolo": "Zuckerberg inventa una 'sleep box' per la moglie", "testo": "Mark Zuckerberg inventa una 'sleep box' per far dormire la moglie. \"Essere mamma \u00e8 difficile e da quando abbiamo avuto figli, Priscilla ha difficolt\u00e0 a dormire tutta la notte. Si sveglia e controlla l'ora sul suo telefono poi non riesce pi\u00f9 a riaddormentarsi. Cos\u00ec mi sono messo al lavoro per costruirle quella che ho chiamato la 'scatola del sonno'\", scrive Zuckerberg in un post su Facebook in cui mostra la sua invenzione.\n\nE' una scatola di legno che emette una luce debole ma \"abbastanza visibile - spiega - da farci capire, se si accende, che \u00e8 arrivato il momento di tenere i bambini. Dal momento che non mostra l'orario - aggiunge - se Priscilla si sveglia nel mezzo della notte sa di poter tornare a dormire senza doversi preoccupare di che ora \u00e8. Finora ha funzionato meglio di quanto mi aspettassi\".\nResta da capire se il dispositivo verr\u00e0 commercializzato. \"Un gruppo di amici mi ha detto che vorrebbero qualcosa del genere - conclude Zuckerberg - quindi lo lancer\u00f2 nel caso in cui un altro imprenditore voglia scommetterci e costruire scatole per far dormire pi\u00f9 persone\".", "tags": []}