{"categoria": "NULL", "sottotitolo": "Il 39% degli italiani ha subito un reato o conosciuto una vittima del cybercrime, mentre l'81% \u00c3\u00a8 pi\u00c3\u00b9 propenso ad ... ", "titolo_articolo": "Lotta al cybercrime: banche e assicurazioni per prevenire e risolvere reati informatici ", "testo": "Il 39% degli italiani ha subito un reato o conosciuto una vittima del cybercrime, mentre l'81% \u00e8 pi\u00f9 propenso ad acquistare servizi bancari (69%), assicurativi (56%) o di telefonia (59%) che includono la protezione dell'identit\u00e0 digitale, in linea con la media globale (70%, 63% ,62%). Questi alcuni dei risultati che emergono dall'ultima indagine \"Emergenza Cybercrime: guadagnarsi la fiducia dei consumatori di fronte alle minacce online\" condotta su oltre 13.000 persone in 12 Paesi, di cui 1.000 intervistati in Italia, da Affinion, societ\u00e0 specializzata in soluzioni di customer engagement e nello sviluppo di soluzioni di cyber security.\n\nSecondo l'indagine cresca la dipendenza da dispositivi connessi, servizi e transazioni online e aumenta di conseguenza anche il rischio di esporre dati personali e informazioni riservate ai nuovi crimini informatici.  \nI danni causati dai cyber criminali possono essere gravi e difficili da risolvere: non implicano solo rischi economici, ma spesso possono essere sotto attacco l'identit\u00e0, la sicurezza personale, la reputazione e le prospettive di lavoro.\n\n\nNell'ultimo anno la preoccupazione per il cybercrime \u00e8 aumentata in tutti i paesi analizzati: il Brasile guida la classifica (87%) seguito dagli USA con il 75% di intervistati preoccupati. In Europa, il livello di Francia, Spagna, Italia e Regno Unito si attesta tra il 60 e il 73%, in netto contrasto con i paesi nordici, in cui si registra un livello relativamente pi\u00f9 basso, con ad esempio il 40% in Svezia ed il 42% in Finlandia. Guardando all'Italia, la preoccupazione si attesta al 63%, il 39% degli intervistati ha subito un reato o conosciuto una vittima del cybercrime (in linea con la media globale). Gli italiani sono pi\u00f9 preoccupati dal furto d'identit\u00e0 (81%) e dall'hacking dei social media (80%). Tra i crimini pi\u00f9 temuti seguono poi le transazioni fraudolente bancarie o su carta di credito (71%), false chiamate, mail e sms (70%), il furto dell'account e gli acquisti online fraudolenti (68%).Il furto dell'account e quello d'identit\u00e0 sono i crimini informatici in cui la preoccupazione \u00e8 cresciuta maggiormente negli ultimi 12 mesi. In tutti i Paesi dell'indagine, inclusa Italia quindi, le donne risultano pi\u00f9 preoccupate degli uomini, soprattutto per gli acquisti online (67% vs 59%).\n\n\nI consumatori sanno come tutelarsi? \n\nIl 33% degli intervistati non si rende conto che l'utilizzo della stessa password per pi\u00f9 account \u00e8 pericoloso. Per questo \u00e8 probabile che si affideranno ad aziende di fiducia per tutelarsi. Il 69% si \u00e8 dotato di una protezione software ed il 58% ha attivato un firewall. Il 55% degli intervistati non ha la certezza di poter prevenire un reato informatico e solo la met\u00e0 ritiene di poterlo rilevare. Ancora pi\u00f9 sorprendente \u00e8 il fatto che il 75% di essi ritiene di non poter risolvere le conseguenze. Inoltre solo il 25% dichiara di poter far fronte in autonomia ad un crimine informatico, il che rappresenta una sfida per le aziende che decidono di supportare i propri clienti in caso di minacce e rischi cyber. La ricerca ha rivelato che i consumatori sono inclini a fidarsi delle istituzioni finanziarie, in particolar modo delle banche, nella lotta al cybercrime. Quasi due terzi degli intervistati afferma che si rivolgerebbe alla propria banca per prevenire (67%), identificare (63%) o risolvere (64%) un reato informatico. Anche le compagnie assicurative sono percepite come organizzazioni affidabili, con 1 intervistato su 3 che si affiderebbe ad esse per aiutarlo a prevenire (33%), identificare (33%) e risolvere (37%) un caso di cybercrime. Il 64% degli intervistati ha dichiarato che la loro opinione nei confronti dell'organizzazione che li ha aiutati a trovare una soluzione rispetto al reato informatico sub\u00ecto \u00e8 sensibilmente migliorata. In generale i consumatori si dichiarano pi\u00f9 propensi ad acquistare servizi bancari (70%), assicurativi (63%) o di telefonia (62%) che includono la protezione dell'identit\u00e0 digitale. L'Italia \u00e8 in linea con la media globale, per il 69% dei consumatori italiani l'identit\u00e0 digitale risulta gradita se inclusa nei servizi bancari, per il 56% se inclusa nei servizi assicurativi e per il 59% se inclusa nei contratti telefonici. Sul mercato esiste quindi una reale opportunit\u00e0 per i brand finanziari, assicurativi e telco che possono offrire ai loro clienti maggior sicurezza per i propri dati e la propria identit\u00e0, rispondendo cos\u00ec a un bisogno quotidiano nelle vite dei consumatori. I brand che sapranno cogliere e vincere questa sfida guadagneranno la fiducia dei consumatori, ottenendo un vantaggio competitivo decisivo in termini di quote di mercato e fidelizzazione dei clienti. Secondo Antonio Di Salvo, Country Manager di Affinion: \"I dati rivelano che includere nel servizio bancario, nella polizza o nel contratto stipulato dal cliente, una soluzione per la protezione dell'identit\u00e0 digitale, rappresenta un elemento di customer engagement distintivo nella scelta da parte del consumatore\".", "tags": []}