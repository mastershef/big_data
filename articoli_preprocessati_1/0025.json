{"categoria": "Tecnologia", "sottotitolo": "WSJ: virtuale ma valore stabile, minaccia a carte di credito", "titolo_articolo": "Facebook studia una propria criptovaluta", "testo": "Facebook sta pianificando un sistema di pagamento basato su criptovaluta che potrebbe essere utilizzato da miliardi di utenti in tutto il mondo. Lo rivela il Wall Street Journal.\nIl sistema sarebbe basato su una moneta digitale simile al bitcoin, ma con la sostanziale differenza che avrebbe un valore stabile. Le criptovalute, invece, sono suscettibili a fluttuazioni di valore molto significative. Questo sistema potrebbe mettere in pericolo le carte di credito perch\u00e9 non imporrebbe le commissioni che invece queste ultime hanno.\nSecondo il rapporto del WSJ, Facebook sta reclutando dozzine di societ\u00e0 finanziarie e negozi online per lanciare la rete. Il social network potrebbe anche elaborare un metodo per invogliare gli utenti a utilizzare la nuova funzione. Facebook non conferma, e dice soltanto che sta esplorando molte diverse applicazioni per la tecnologia delle criptovalute.", "tags": ["internet", "archiviato", "facebook inc.", "organization"]}