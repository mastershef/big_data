{"categoria": "Cronaca", "sottotitolo": "Il premio medio per l'RC Auto effettivamente pagato dagli automobilisti italiani \u00c3\u00a8 pari a 415 euro. E' ci\u00c3\u00b2 che ... ", "titolo_articolo": "Rc Auto: premio medio a 415 euro, ma per i giovani sale oltre 700 euro. Napoli e Prato le citt\u00c3\u00a0 pi\u00c3\u00b9 care  ", "testo": "Il premio medio per l'RC Auto effettivamente pagato dagli automobilisti italiani \u00e8 pari a 415 euro. E' ci\u00f2 che emerge dall'ultima rilevazione Ivass (Istituto per la vigilanza delle assicurazioni) sugli ultimi dati disponibili al quarto trimestre del 2018. A livello nazionale, Napoli e Prato rimangono le province pi\u00f9 costose, con un premio medio rispettivamente di 618 e 606 euro. Oristano e Aosta si confermano invece quelle pi\u00f9 economiche (296 e 302 euro).\n\nCome \u00e8 composto il prezzo\nI 415 euro del premio medio pagato si suddividono in 52 euro di imposte, 34 di contributo al Servizio Sanitario Nazionale (SSN) e 329 di premio netto. L'imposta sull'RC Auto \u00e8 costituita da un'aliquota compresa tra il 9 e il 16% sul premio imponibile, fissata ogni anno dalle province. Il contributo al SSN \u00e8 pari al 10,5% sul premio imponibile.\nNel 2018 \u00e8 proseguito il trend di stabilizzazione dei prezzi; la variazione del prezzo medio su base annua \u00e8 lievemente negativa (-0,5%). L'effetto combinato della diminuzione del premio e dell'aumento delle aliquote ha comportato negli anni un aumento dell'incidenza della fiscalit\u00e0 sul premio pagato. A partire dal 2011 si registra, infatti, a livello provinciale un progressivo spostamento dall'aliquota intermedia (12,5%) verso l'aliquota massima (16%). \n\nL'Rc Auto rimane un salasso per i giovani\nIl prezzo medio dei contratti stipulati dagli assicurati con et\u00e0 inferiore a 25 anni continua a essere particolarmente elevato: 740 euro (+78% rispetto alla media nazionale) ed \u00e8 declinato in modo eterogeneo su base provinciale: a Napoli gli under 25 pagano un premio pari a circa una volta e mezza quello medio della provincia, mentre a Bologna pagano quasi il doppio.", "tags": []}