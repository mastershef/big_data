{"categoria": "Cultura & Spettacoli", "sottotitolo": "Dal 28 giugno in diversi formati audio e video", "titolo_articolo": "Ecco Rolling Stones Rock and Roll Circus", "testo": "(ANSA) - ROMA, 3 MAG - Arriva in versione restaurata 4K Dolby\nVision \"The Rolling Stones Rock and Roll Circus\", disponibile\ndal 28 giugno in diversi formati audio e video. \n    Le leggendarie performance, girate in due giorni nel\ndicembre del 1968, vedono - insieme alla formazione originale\ndegli Stones - la partecipazione di The Who, Jethro Tull, Taj\nMahal, Marianne Faithfull, il supergruppo The Dirty Mac (John\nLennon, Keith Richards, Mitch Mitchell, Eric Clapton) e Yoko\nOno.\u00a0\u00a0\u00a0\n\t\t\t\t   Sar\u00e0 pubblicata una speciale Limited Deluxe Edition\ncontenente Bluray+DVD+2CD (per la prima volta in Bluray), oltre\nad un libro di 44 pagine con il testo di David Dalton dal titolo\nThe Rolling Stones e le fotografie di Michael Randolf. La musica\ndi The Rolling Stones Rock and Roll Circus \u00e8 stata arricchita e\ncomprende 28 tracce, restaurate in un nuovo mix HD 192k 24 bit.\u00a0\u00a0\u00a0\n\t\t\t\tFra i bonus, le performance del pianista Julius Katchen, 3 brani\ndi Taj Mahal e le registrazioni inedite dei The Dirty Mac fra\ncui i classici dei Beatles Revolution e Warmup Jam.", "tags": ["musica", "rock and roll", "celebrit\u00e0", "archiviato", "julius katchen", "michael randolf", "david dalton", "eric clapton", "mitch mitchell", "keith richards", "john lennon", "marianne faithfull", "jethro tull", "person"]}