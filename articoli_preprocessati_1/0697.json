{"categoria": "Cultura & Spettacoli", "sottotitolo": "Il marchio di Anna Molinari ha aperto l'ottava edizione kermesse", "titolo_articolo": "Blumarine ospite all'Arab Fashion Week", "testo": "(ANSA) - ROMA, 26 APR - Il marchio Blumarine, ospite d'onore\ndell'ottava edizione dell'Arab Fashion Week che si svolge a\nDubai fino al 28 aprile, ha sfilato in apertura del calendario\ndella prestigiosa kermesse che ospita stavolta 70 designer al\nReady Couture, considerato anche l'hub pi\u00f9 importante dell'area,\npropulsore per nuovi talenti, con la collezione FW 2019/20 e\nalcuni outfit creati ad hoc.\u00a0\u00a0\u00a0\n\t\t\t\t  \"\u00c8 un immenso onore per me essere special guest dell'Arab\nFashion Council - ha detto Anna Molinari, direttrice creativa e\nfondatrice del marchio Blumarine -  aprendo ufficialmente la\nmanifestazione con la sfilata della collezione FW 2019/20 di\nBlumarine. L'Arab Fashion Week \u00e8 considerata uno degli eventi di\nmoda pi\u00f9 importanti al mondo, un palcoscenico eccezionale per\nmostrare i brand del lusso al mondo arabo. Essere qui oggi\nrappresenta per me un importante riconoscimento alla carriera.\u00a0\u00a0\u00a0\n\t\t\t\tSono anche molto felice di scoprire in questa occasione Dubai,\nuna citt\u00e0 globale, che fonde, con una sinergia speciale,\ntradizione ed innovazione\".", "tags": ["moda", "archiviato", "anna molinari", "person"]}