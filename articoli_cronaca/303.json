{"categoria": "Cronaca", "sottotitolo": "Numeri contenuti, verifichiamo ormeggi disponibili in porto", "testo": "(ANSA) - GENOVA, 31 MAG - \"Se arriva, arriva domani mattina.\u00a0\u00a0\u00a0\n\t\t\t\tIeri seri si parlava di 36 ore di tempo. Siamo verificando che\normeggi avremo disponibili in porto, per decidere la soluzione\nmigliore con la prefettura e con le amministrazioni locali.\u00a0\u00a0\u00a0\n\t\t\t\tPenso che nelle prossime ore ci sar\u00e0 sicuramente una riunione\".\u00a0\u00a0\u00a0\n\t\t\t\tLo ha detto l'ammiraglio Nicola Carlone, comandante del Porto di\nGenova, parlando dell'arrivo atteso nello scalo ligure della\nnave della Marina Militare Cigala Fulgosi, che ieri ha soccorso\nun centinaio di migranti al largo della Libia.\u00a0\u00a0\u00a0\n\t\t\t\t   \"Dal punto di vista tecnico nautico - ha aggiunto - \u00e8 una\nnave come tante altre della Marina Militare, di dimensioni anche\nabbastanza contenute. Anche il numero dei migranti a bordo \u00e8\nabbastanza contenuto: i controlli potranno svilupparsi in tempi\ncontenuti. Stiamo gi\u00e0 predisponendo dove poterla ospitare. Dal\npunto di vista degli ambiti portuali, abbiamo diverse banchine\nin grado di ospitare la nave. Sar\u00e0 il sistema a terra che\ncondizioner\u00e0 le modalit\u00e0\".", "titolo_articolo": "Se Fulgosi viene a Genova arriva domani", "tags": ["forze armate", "archiviato", "militare cigala fulgosi", "cigala", "nicola carlone", "person", "marina militare", "organization"]}