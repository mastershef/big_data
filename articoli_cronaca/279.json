{"categoria": "Cronaca", "sottotitolo": "Pm aveva chiesto 4 ergastoli e condanne per 42 anni", "testo": "(ANSA) - ROMA, 29 MAG - Dopo oltre dodici ore di camera di\nconsiglio, la Corte d'assise di Roma intorno alla mezzanotte\nscorsa ha emesso la sentenza per la maxi inchiesta che nel 2016\nport\u00f2 gli investigatori a far luce su quello che \u00e8 stato\ndefinito il 'clan Cordaro' e sulle sue attivit\u00e0 criminose,\ncompresa l'accusa di aver commesso un omicidio e alcuni tentati\nomicidi. All'esito della camera di consiglio, sono state emesse\n8 condanne e tre assoluzioni, con la sorpresa di una complessa\nsentenza che ha in sostanza circoscritto l'ipotesi accusatoria\nper i fatti pi\u00f9 gravi mandando assolti gli imputati accusati di\nomicidio (con la formula 'per non aver commesso il fatto') e\nriconducendo in lesioni personali le imputazioni di tentato\nomicidio.", "titolo_articolo": "Clan Cordaro: a Roma 8 condanne", "tags": ["giustizia", "imputato", "accusa", "archiviato", "cordaro", "corte d'assise", "organization"]}