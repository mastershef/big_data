{"categoria": "Cronaca", "sottotitolo": "Si sono presentati spontaneamente", "testo": "(ANSA) - GENOVA, 29 MAG - Alcuni poliziotti, almeno tre, del\nReparto mobile coinvolti nella carica in cui \u00e8 rimasto ferito il\ngiornalista di Repubblica Stefano Origone, sono in procura. Gli\nagenti hanno accolto l'invito dei magistrati e si sono\npresentati per rendere dichiarazioni spontanee. Il fatto \u00e8\navvenuto il 23 maggio scorso, in piazza Corvetto, nel centro\ndella citt\u00e0 dove ci furono scontri tra le forze dell'ordine e\nantagonisti e antifascisti che protestavano per un comizio\nelettorale di CasaPound nella vicina piazza Marsala.", "titolo_articolo": "Scontri Genova: poliziotti in Procura", "tags": ["giustizia", "criminalit\u00e0", "giurisdizioni varie", "archiviato", "stefano origone", "person"]}