{"categoria": "Cronaca", "sottotitolo": "Indagini scattate dopo la denuncia dei genitori", "testo": "(ANSA) - ROMA, 1 GIU - La Polizia di Viterbo ha arrestato\nall'alba di oggi un cittadino pakistano, residente a Viterbo e\nregolare sul territorio nazionale, che sarebbe responsabile del\nreato di violenza sessuale aggravata nei confronti di due\nragazzine minori di 14 anni. Il provvedimento cautelare deriva\nda un'articolata attivit\u00e0 investigativa coordinata dalla Procura\ndella Repubblica di Viterbo, iniziata nei primi giorni del mese\ndi maggio e condotta dalla locale Squadra Mobile. Tutto trae\norigine dalle denunce dei genitori delle due ragazzine che,\nnella stessa giornata, nel centro storico di Viterbo, erano\nstate molestate da uno straniero.", "titolo_articolo": "Violenza su due minorenni, arrestato", "tags": ["giustizia", "arresto", "questioni sociali (generico)", "adolescenza", "indagine", "archiviato", "polizia di stato", "organization"]}