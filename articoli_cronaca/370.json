{"categoria": "Cronaca", "sottotitolo": "Iftar in via Torleone con stand ed eventi per tutti", "testo": "(ANSA) - BOLOGNA, 29 MAG - A Bologna la cena che interrompe\nil digiuno del Ramadan, il mese in cui si pratica il digiuno\nsecondo la pratica islamica, diventa una festa di strada con\nstand, eventi per tutti, letture in lingua araba e in italiano\nper i pi\u00f9 piccoli e anche una visita guidata al centro islamico\ndi via Torleone.\u00a0\u00a0\u00a0\n\t\t\t\t   Sabato, nella via del centro dalle 18, la Comunit\u00e0 islamica\ndi Bologna ha organizzato la terza edizione de 'La Cena di\nRamadan' detta anche 'Iftar Street'. Si potranno provare abiti\ntradizionali, assaggiare specialit\u00e0 gastronomiche speciali e\nfarsi decorare e dipingere le mani con l'henn\u00e9. Un evento\ngratuito aperto a tutti il cui ricavato verr\u00e0 devoluto alle\nCucine Popolari. Dalle 21 alle 21.30 circa i fedeli musulmani\nsaranno chiamati alla preghiera e poi la grande cena tutti\ninsieme per interrompere il digiuno.", "titolo_articolo": "A Bologna cena Ramadan festa di strada", "tags": ["islam", "ramadan", "alimenti", "archiviato"]}