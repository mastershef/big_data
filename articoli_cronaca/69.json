{"categoria": "Cronaca", "sottotitolo": "Unici persone indagate nel Foggiano", "testo": "(ANSA) - FOGGIA, 1 GIU - La Guardia di Finanza di Foggia ha\nsequestrato beni e denaro per oltre un milione e mezzo di euro a\n11 persone indagate a vario titolo per truffa aggravata e\ncontinuata per il conseguimento di erogazioni pubbliche e\nfalsit\u00e0 ideologica, sia commessa dal pubblico ufficiale in atti\npubblici sia dal privato in atto pubblico.\u00a0\u00a0\u00a0\n\t\t\t\t   I finanzieri, coordinati dalla Procura di Foggia, hanno\nscoperto un sistema di frode a partire dai primi anni duemila,\ncompiuto da persone residenti tra San Nicandro Garganico,\nCagnano Varano e Ischitella, al fine di ottenere i finanziamenti\neuropei erogati dall'Agenzia Nazionale per le Erogazioni in\nAgricoltura (Agea) che, con l'aiuto di professionisti dei Centri\nAssistenza Agricola che redigono le richieste di fondi Ue, hanno\nprodotto falsi titoli di possesso di terreni e costituito\ndiverse imprese risultate \"scatole vuote\", intestate a\nprestanome. Agli indagati la Gdf ha dunque sequestrato\n175.698,61 euro, 13 fabbricati, 16 terreni, 7 auto e 2 moto per\nun valore di 1.587.589,33 euro.", "titolo_articolo": "Frode fondi Ue, sequestro da 1,5 mln", "tags": ["macroeconomia", "giustizia", "prezzo terreni", "criminalit\u00e0", "archiviato", "agea", "person", "unione europea", "guardia di finanza", "organization"]}