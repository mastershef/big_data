{"categoria": "Cronaca", "sottotitolo": "Serve il contributo di tutti, sua esperienza \u00e8 fondamentale", "testo": "(ANSA) - TORINO, 30 MAG - \"Sono sinceramente dispiaciuto\nperch\u00e9 in Piemonte abbiamo bisogno di lui e mi auguro che ci\nripensi. Per progettare il futuro di questa Regione \u00e8\nindispensabile il contributo di tutti e l'esperienza di una\npersona come Sergio Chiamparino \u00e8 fondamentale\". Cos\u00ec il\nvincitore delle regionali piemontesi, l'azzurro Alberto Cirio,\ncommenta la rinuncia al seggio del governatore uscente, che\nChiamparino ha confermato oggi in un post su Fb.", "titolo_articolo": "Cirio, spiace rinuncia Chiamparino", "tags": ["politica", "archiviato", "alberto cirio", "sergio chiamparino", "person"]}