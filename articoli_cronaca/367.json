{"categoria": "Cronaca", "sottotitolo": "Allertate forze dell'ordine. Solidariet\u00e0 da tutto il Pd", "testo": "(ANSA) - MILANO, 29 MAG - Una busta con un proiettile diretta\nall'ex segretario del Partito Democratico Maurizio Martina \u00e8\nstata intercettata marted\u00ec scorso dai carabinieri all'interno\ndel centro di smistamento della corrispondenza dell'aeroporto di\nGenova. Lo riferisce il Secolo XIX. Nella lettera non era\ncontenuto alcun messaggio ma solo una cartuccia e l'intestazione\nal politico. A dare l'allarme l'addetto del centro. I militari\ndella compagnia di Sampierdarena intervenuti hanno quindi\nallertato i colleghi di Bergamo dove il deputato abita. A\nMaurizio Martina \u00e8 arrivata la solidariet\u00e0 di \"tutto il partito\ndemocratico\" della Lombardia, di cui l'ex ministro \u00e8 stato\ncoordinatore per anni.", "titolo_articolo": "Fermata busta con proiettile per Martina", "tags": ["armi da fuoco", "archiviato", "maurizio martina democratico", "martina", "person", "partito democratico", "organization"]}