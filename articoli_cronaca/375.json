{"categoria": "Cronaca", "sottotitolo": "Bollettino Arpae, non sono attesi eventi meteo significativi", "testo": "(ANSA) - BOLOGNA, 30 MAG - Cala l'allerta sul maltempo in\nEmilia-Romagna: per domani, venerd\u00ec 31 maggio, la criticit\u00e0\nlegata al passaggio delle piene dei fiumi passa da 'rossa' ad\n'arancione', dunque da elevata a moderata, tra il Modenese e il\nReggiano sui bacini dei fiumi Secchia e Panaro. Lo segnala\nl'ultimo bollettino dell'Arpae. Nel resto della regione la\ncriticit\u00e0 \u00e8 'gialla', ordinaria.\u00a0\u00a0\u00a0\n\t\t\t\t   Non sono attesi infatti fenomeni meteo significativi e\nl'allerta arancione \u00e8 legata solo alla permanenza di livelli\nidrometrici al di sopra della soglia 2 nei tratti di valle del\nSecchia. La piena del fiume questa notte \u00e8 passata a Modena al\ndi sotto dei livelli previsti e in citt\u00e0 e provincia i ponti\nsono stati riaperti.", "titolo_articolo": "Maltempo, cala l'allerta in Emilia", "tags": ["inondazione", "allerta meteo", "meteo", "archiviato"]}