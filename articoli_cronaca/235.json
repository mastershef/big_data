{"categoria": "Cronaca", "sottotitolo": "Da Michelangelo a Caravaggio, ancora blitz artistici a Fiumicino", "testo": "(ANSA) - FIUMICINO, 22 MAG - \"Il Quarto Stato\" di Pellizza da\nVolpedo, la \"Primavera\" di Botticelli, la \"Crocifissione di San\nPietro\" di Caravaggio, la \"Creazione di Adamo\" l'affresco di\nMichelangelo nella Cappella Sistina, ma anche opere di Magritte,\nVan Gogh, Modigliani, Dal\u00ec, Klimt ed altri ancora. Nuovo colpo\ndi scena a Fiumicino nella \"messaggistica\" di Street Art ad\nopera di anonimi, comparsa sui muri della citt\u00e0. Dopo i sonetti\ndi poeti che hanno coperto le svastiche i manifesti con le opere\ndei celebri pittori hanno invaso la citt\u00e0 sul litorale romano,\nsenza coprire simboli nazisti o fascisti. Quasi a significare un\nmessaggio culturale pi\u00f9 trasversale e non \"contro\". Tra i\nmanifesti comparsi figurano anche opere di Goya, Turner,\nRembrandt ed Escher. Debutta poi oggi l'iniziativa\n#FiumicinoaTestaAlta lanciata da una libreria per bambini che\ndistribuisce segnalibri con gancetti, contenenti messaggi\npositivi, di gentilezza e di bellezza, con frasi di Rodari,\nAntoine de Saint Exupery, Platone e Tognolini.", "titolo_articolo": "Dopo sonetti manifesti con opere pittori", "tags": ["pittura", "archiviato", "antoine de saint exupery", "escher", "turner", "botticelli", "caravaggio", "platone", "francisco goya", "michelangelo buonarroti", "rembrandt", "gianni rodari", "magritte", "vincent van gogh", "person"]}