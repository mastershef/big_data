{"categoria": "Cronaca", "sottotitolo": "Nessuno si \u00e8 fatto medicare,in citt\u00e0 era in corso 'Padova Pride'", "testo": "(ANSA) - PADOVA, 2 GIU - Tre esponenti di Forza Nuova sono\nstati aggrediti a Padova da cinque giovani non identificati in\nvia Fra Paolo Sarpi, nel tardo pomeriggio di sabato. I giovani\ndella formazione di estrema destra stavano lasciando il presidio\nfisso in via Cesarotti posto in occasione del \"Pride Padova\",\nnel quale hanno manifestato per i diritti civili alcune migliaia\ndi persone, quando sono stati avvicinati dagli sconosciuti e\npicchiati. Nessuno dei tre si \u00e8 fatto medicare in ospedale.\u00a0\u00a0\u00a0\n\t\t\t\tL'aggressione \u00e8 avvenuta verso la fine della manifestazione\n'Padova Pride', che si \u00e8 svolta senza tensioni n\u00e9 incidenti.\u00a0\u00a0\u00a0\n\t\t\t\tSull'aggressione sta indagando la Digos.", "titolo_articolo": "Tre giovani di FN picchiati a Padova", "tags": ["terrorismo", "razzismo", "sociale", "partiti; movimenti", "archiviato", "digos", "forza nuova", "organization"]}