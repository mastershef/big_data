{"categoria": "Cronaca", "sottotitolo": "Organizzato dalla comunit\u00e0 bolognese, 'studieranno catechismo'", "testo": "(ANSA) - BOLOGNA, 30 MAG - Il Centro Islamico di Bologna\norganizza un campo estivo per bimbi italiani musulmani.\u00a0\u00a0\u00a0\n\t\t\t\tUn'iniziativa creata \"pensando alle esigenze di genitori\nlavoratori musulmani che non sanno come organizzare il tempo\nlibero dei figli nelle lunghe vacanze estive dalla scuola\". Il\nprogetto sar\u00e0 dedicato ai bambini dai 6 ai 10 anni e sono gi\u00e0\nstate aperte le iscrizioni per il periodo dal 17 al 28 giugno,\nma non \u00e8 escluso che l'esperienza possa proseguire in caso di\nbuona affluenza. La Comunit\u00e0 di Bologna \u00e8 guidata da Yassine\nLafram, presidente nazionale dell'Ucoii.\u00a0\u00a0\u00a0\n\t\t\t\t   \"I campi estivi normali sono troppo costosi e di solito i\nbambini si trovano in ambienti cattolici o laici/atei\", spiega\nal Corriere di Bologna la vicepresidente del Centro, Rasmea\nSalah. \"Per questo abbiamo pensato a un campo estivo che sia\nabbastanza economico e con attivit\u00e0 islamiche\". A partire dal\ncatechismo.", "titolo_articolo": "Islam, campo estivo per bimbi in moschea", "tags": ["islam", "archiviato"]}