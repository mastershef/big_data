{"categoria": "Cronaca", "sottotitolo": "'Aurora' lavapiatti in nero con smalto rosa, derisa e spintonata", "testo": "(ANSA) - BARI, 1 GIU - \u00c8 stata discriminata sul lavoro perch\u00e9\ntransessuale, insultata e cacciata a spintoni per uno smalto\nrosa. \u00c8 la vicenda di Aurora (nome di fantasia), 22enne della\nprovincia di Bari, lavapiatti in nero in una sala ricevimenti,\nche ha ottenuto dal datore di lavoro il risarcimento dei danni\nmorali. L'episodio risale a dicembre. Quando aveva cominciato a\nlavorare l\u00ec, un anno prima, era un ragazzo, ma poi aveva\ncominciato un percorso di transizione. Alcuni mesi fa si era\npresentata in cucina con lo smalto rosa. \"Non l'aveva nemmeno\nsfiorata il pensiero che a qualcuno potesse dare fastidio. Tutti\nsapevano chi lei fosse davvero\", scrive Arcigay Bari su\nFacebook. Ma sono cominciati a piovere \"orribili commenti\", \u00e8\nstata derisa e \"accompagnata alla macchina a suon di insulti e\nspintoni\". Ha deciso di rivolgersi ad Arcigay che, tramite\nl'avvocato Mate Carvutto, ha avviato un procedimento civile per\nrisarcimento danni, concluso in conciliazione senza arrivare in\nTribunale.", "titolo_articolo": "Trans discriminata sul lavoro, risarcita", "tags": ["assicurazioni", "sesso", "archiviato", "mate carvutto", "aurora", "person"]}