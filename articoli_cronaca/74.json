{"categoria": "Cronaca", "sottotitolo": "Ha percorso poche centinaia di metri, operativo aeroporto Catania", "testo": "L'Etna \u00e8 tornata in eruzione. Due fratture sub-terminali si sono aperte alla base del cratere Sud-Est e sul fianco nord-orientale del Nuovo cratere Sud-Est.\u00a0\u00a0\u00a0 Emergono due colate laviche al momento poco alimentate che hanno percorso poche centinaia di metri nella zona sommitale del vulcano attivo pi\u00f9 alto d'Europa. Il tremore dei condotti magmatici interni ha raggiunto valori medio-alti e attualmente \u00e8 in diminuzione. Il fenomeno \u00e8 accompagnato da un'attivit\u00e0 stromboliana dai crateri principali che per\u00f2 non impatta sull'aeroporto di Catania che \u00e8 pienamente operativo. \"Siamo all'avvio di una nova fase eruttiva dell'Etna - spiega il direttore dell'Ingv di Catania, Eugenio Privitera - che potrebbe finire presto o durare mesi. I fenomeni sono tutti confinati nella zona sommitale del vulcano e non costituiscono un pericolo per centri abitati e persone, ma bisogner\u00e0 controllare i flussi di turisti nella zona per la loro sicurezza\".", "titolo_articolo": "Etna torna in eruzione, doppia colata", "tags": ["geologia", "eruzione", "disastri; incidenti", "archiviato", "eugenio privitera", "person"]}