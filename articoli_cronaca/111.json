{"categoria": "Cronaca", "sottotitolo": "Verso le 12 nel tratto tra bivio diramazione Ravenna e Faenza", "testo": "(ANSA) - BOLOGNA, 29 MAG - Incidente mortale poco prima delle\n12 sulla A14 nel Ravennate. Nel tratto compreso tra il bivio con\nla diramazione per Ravenna e Faenza in direzione di Bologna -\nspiega Autostrade per l'Italia - un'auto si \u00e8 capovolta\nall'altezza del chilometro 64, finendo in un canale di\nirrigazione ai margini della carreggiata. Nel sinistro due\npersone hanno perso la vita. Sul tratto autostradale in cui \u00e8\navvenuto l'incidente il traffico \u00e8 attualmente regolare.", "titolo_articolo": "Auto si capovolge sulla A14, due morti", "tags": ["morte", "incidenti stradali", "archiviato"]}