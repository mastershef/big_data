{"categoria": "Cronaca", "sottotitolo": "In canoa da spiaggia di Nodu Pianu poi sorpresi da maltempo", "testo": "(ANSA) - GOLFO ARANCI, 29 MAG - Due turisti tedeschi sono\nstati salvati in mare dalla Security del porto di Golfo Aranci e\ndalla Guardia costiera dell'Ufficio Circondariale Marittimo di\nGolfo Aranci, al comando del tenente di vascello Angelo Filosa.\u00a0\u00a0\u00a0\n\t\t\t\t   I due, di 35 e 50 anni, erano partiti in canoa dalla spiaggia\ndi Nodu Pianu del Comune di Golfo Aranci, incuranti delle\ncattive condizioni meteo-marine, e sono stati spinti dal vento e\ndalla corrente fino al porto di Golfo Aranci, dove gli addetti\ndella Security portuale li hanno praticamente raccolti dal mare\ne portati al sicuro nella Stazione marittima, in evidente stato\ndi ipotermia. Qui sono stati assistiti dal personale della\nSecurity e dai militari della Guardia costiera.\u00a0\u00a0\u00a0\n\t\t\t\t   I due dopo essersi riscaldati e rifocillati hanno rifiutato\nl'intervento del 118: hanno contattato i loro familiari e sono\ntornati ai loro alloggi.", "titolo_articolo": "Due turisti tedeschi salvati a G.Aranci", "tags": ["salvataggio", "archiviato", "angelo filosa", "person"]}