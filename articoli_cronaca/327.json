{"categoria": "Cronaca", "sottotitolo": "Al termine del giudizio abbreviato condanna era stata a 7 anni", "testo": "(ANSA) - SALERNO, 31 MAG - Sconto di pena per l'attore\nDomenico Diele, condannato in appello a 5 anni e 10 mesi di\nreclusione. La sentenza \u00e8 stata letta nel primo pomeriggio dai\ngiudici della Corte d'Appello di Salerno. Il 33enne era stato\ncondannato a 7 anni e 8 mesi per omicidio stradale al termine\ndel giudizio abbreviato in quanto ritenuto colpevole della morte\ndi Ilaria Dilillo, la 48enne che fu travolta e uccisa il 24\ngiugno 2017 mentre percorreva in scooter l'autostrada del\nMediterraneo.\u00a0\u00a0\u00a0\n\t\t\t\t   Il procuratore generale Elia Taddeo aveva chiesto la conferma\ndella condanna di primo grado. Pena che \u00e8 stata ridotta in\nappello a 5 anni e 10 mesi. L'attore, come accaduto gi\u00e0 nelle\nprecedenti udienze (tutte celebrate a porte chiuse), era\npresente al momento della lettura del dispositivo. Le\nmotivazioni saranno depositate entro 90 giorni.", "titolo_articolo": "Sconto in appello per attore Diele", "tags": ["giustizia", "pena", "processo", "archiviato", "elia taddeo", "ilaria dilillo", "domenico diele", "person", "corte d'appello", "organization"]}