{"categoria": "Cronaca", "sottotitolo": "Prima della fine dell'anno la struttura sar\u00e0 svuotata", "testo": "(ANSA) - CATANIA, 30 MAG - Si riducono ulteriormente le\npresenze al Centro accoglienza richiedenti asilo di Mineo dove\nsono rimasti 165 migranti. Altri 49 hanno lasciato stamattina il\nCara per essere trasferiti in altre strutture. Le operazioni,\ncoordinate dalla prefettura di Catania, si sono svolte senza\ncontestazioni e in sicurezza. A Mineo, che in passato ha fatto\nregistrare oltre 4.000 presenze, sono rimasti nuclei familiari\ncon figli che frequentano le scuole della zona e persone\nvulnerabili con 'fragilit\u00e0' che saranno trasferiti prossimamente\nin strutture idonee alla loro accoglienza. Secondo le previsioni\ndel ministro dell'Interno, Matteo Salvini, il Cara di Mineo\ndovrebbe chiudere entro la fine dell'anno, ma i tempi potrebbero\nessere anticipati di diversi mesi.   (ANSA).", "titolo_articolo": "Cara Mineo: via 49 migranti, restano 165", "tags": ["scuola", "archiviato", "matteo salvini", "person"]}