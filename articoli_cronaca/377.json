{"categoria": "Cronaca", "sottotitolo": "Indiano di Kerala, eletto dai monaci riuniti a Fabriano", "testo": "(ANSA) - FABRIANO (ANCONA), 30 MAG - Viene dall'India il\nnuovo Abate generale della congregazione dei monaci silvestrini\neletto dai confratelli riuniti, per dieci giorni, nel monastero\ndi Montefano a Fabriano (Ancona). Antony Puthenpurackal, monaco\nindiano dello stato del Kerala, 68 anni, \u00e8 il secondo Abate\ngenerale non italiano in oltre sette secoli e mezzo dalla morte\ndel fondatore San Silvestro Guzzolini da Osimo, avvenuta nel\n1267. Succede a Michael Kelly, australiano, in carica da dodici\nanni. la scelta del nuovo Abate generale sembra essere in linea\ncon la forte presenza della Congregazione nel sub-continente\nindiano. In Italia i silvestrini sono presenti a Monte Fano di\nFabriano, a Bassano Romano nel Lazio e Giulianova in Abruzzo. Il\nquarto monastero italiano, quello di Matelica, \u00e8 chiuso per i\ndanni del terremoto del 2016. Altri monasteri sono presenti in\nAustralia, Sri Lanka, Filippine, Stati Uniti, Congo e ben otto\nin India. Rester\u00e0 in carica per 6 anni e guider\u00e0 la\nCongregazione da Santo Stefano del Cacco a Roma.", "titolo_articolo": "Puthenpurackal Nuovo Abate Silvsstrini", "tags": ["religioni; fedi", "archiviato", "santo stefano", "michael kelly", "guzzolini", "san silvestro", "antony puthenpurackal", "person"]}