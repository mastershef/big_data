{"categoria": "Cronaca", "sottotitolo": "Nigeriano arrestato dalla Polizia a Ragusa", "testo": "(ANSA) - RAGUSA, 30 MAG - Avrebbe picchiato e costretta ad\navere rapporti sessuali la sua compagna e violentato la figlia\n12enne della donna. E' l'accusa contestata a un nigeriano che \u00e8\nstato arrestato dalla Squadra mobile a Ragusa, in esecuzione di\nun ordine di carcerazione emesso dal gip su richiesta della\nProcura.\u00a0\u00a0\u00a0\n\t\t\t\t   Le indagini erano state avviate dopo l'intervento della\nPolizia nella loro abitazione, chiamata dalla donna perch\u00e9 il\nsuo compagno la picchiava ed era ferita. Agli agenti ha poi\nraccontato delle violenze subite quando lui era ubriaco e la\npretesa di avere rapporti sessuali con lei anche in presenza dei\nbambini. Al suo rifiuto la picchiava e poi abusava di lei. Poi \u00e8\nstata la figlia di 12enne della donna che ha chiesto di parlare\ncon una poliziotta, raccontando che anche lei era stata\nviolentata dal compagno della madre e spiegando di avere trovato\nil coraggio di parlare dopo che lo aveva fatto sua madre.\u00a0\u00a0\u00a0\n\t\t\t\t   La donna e i suoi figli sono sotto la protezione della\nPolizia, mentre l'uomo \u00e8 ora in carcere.", "titolo_articolo": "Abusi su compagna e figlia 12enne donna", "tags": ["giustizia", "arresto", "accusa", "reati sessuali", "archiviato", "polizia di stato", "organization"]}