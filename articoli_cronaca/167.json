{"categoria": "Cronaca", "sottotitolo": "Mamma chiama i vigili del fuoco che lo liberano dopo la paura", "testo": "(ANSA) - BOLOGNA, 2 GIU - Un bimbo di 11 mesi \u00e8 rimasto\nchiuso in auto ed \u00e8 stato fatto uscire dai Vigili del Fuoco. E'\nsuccesso questo pomeriggio, intorno alle 17, in localit\u00e0 San\nGabriele a Baricella in provincia di Bologna. \n   Da una prima ricostruzione, sembra che il bambino sia rimasto\nnella vettura dopo che \u00e8 scattato il sistema automatico di\nchiusura. La madre ha chiamato immediatamente il 115. Sul posto\nanche un ambulanza del 118. Il piccolo \u00e8 stato fatto uscire\ndalla vettura in pochi minuti dai Vigili del Fuoco, sta bene e\nnon ha avuto bisogno di assistenza medica.", "titolo_articolo": "Bimbo di 11 mesi rimane chiuso in auto", "tags": ["automobili", "archiviato"]}