{"categoria": "Cronaca", "sottotitolo": "Uno \u00e8 segretario vescovo di Mileto, accusati tentata estorsione", "testo": "(ANSA) - VIBO VALENTIA, 31 MAG - La Dda di Catanzaro ha\nchiesto il rinvio a giudizio per tentata estorsione aggravata\ndalle modalit\u00e0 mafiose di due sacerdoti, Graziano Maccarone,\nsegretario particolare del vescovo di Mileto, e Nicola De Luca,\nreggente della chiesa Madonna del Rosario di Tropea. I due\navrebbero minacciato un conoscente per avere indietro dei soldi\nche gli avevano prestato vantando amicizie con la cosca Mancuso\ndi Limbadi. Maccarone avrebbe anche scambiato oltre 3000\nmessaggi a sfondo sessuale con una figlia disabile del debitore.\u00a0\u00a0\u00a0\n\t\t\t\tI fatti oggetto dell'inchiesta, condotta dalla squadra mobile di\nVibo e coordinata dal procuratore di Catanzaro Nicola Gratteri e\ndal pm della Dda Annamaria Frustaci, risalgono al 2012. I due\nsacerdoti sono accusati di avere minacciato un uomo al quale\navevano prestato 2.500 euro De Luca e 6.700 Maccarone. Somma che\ndoveva compensare un debito contratto precedentemente con una\nterza persona. Maccarone, in un incontro, avrebbe detto che \"il\ncugino mio \u00e8 Luigi, il capo dei capi\".", "titolo_articolo": "Dda chiede processo per due sacerdoti", "tags": ["criminalit\u00e0 organizzata", "archiviato", "annamaria frustaci", "nicola gratteri", "nicola de luca", "graziano maccarone", "madonna", "luigi", "rosario", "person", "direzione distrettuale antimafia", "organization"]}