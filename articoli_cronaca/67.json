{"categoria": "Cronaca", "sottotitolo": "La struttura croll\u00f2 il 28 ottobre 2016 causando un morto", "testo": "(ANSA) - LECCO, 29 MAG - E' stata rinviata a questo\npomeriggio la posa del nuovo ponte di Annone Brianza (Lecco) sui\npiloni. Il viadotto croll\u00f2 il 28 ottobre del 2016 sotto il peso\ndi un camion, provocando una vittima.\u00a0\u00a0\u00a0\n\t\t\t\t   La fase cruciale delle operazioni di installazione sulla\nSuperstrada 36 Milano-Lecco, in corso da luned\u00ec sera, era\nfissato per mezzogiorno, ma alcuni problemi tecnici legati a un\ncarrello per la movimentazione del ponte hanno costretto i\ntecnici a riprogrammare la giornata. Confermato, allo stato, il\ncronoprogramma che prevede la riapertura della SS 36 al traffico\ndomattina alle 6.\u00a0\u00a0\u00a0\n\t\t\t\t   Anche oggi pesantissime le ripercussioni sulla circolazione a\ncausa delle uscite obbligatorie dalla superstrada. Meno\ncongestionato rispetto a ieri l'Erbese (Como) ma per contro\nestremamente critica la situazione nell'area della provincia di\nLecco attorno ad Annone.", "titolo_articolo": "Slitta la posa del nuovo ponte di Annone", "tags": ["trasporti stradali", "archiviato"]}