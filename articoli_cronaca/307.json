{"categoria": "Cronaca", "sottotitolo": "Tunisino arrestato nel Pavese", "testo": "(ANSA) - PAVIA, 1 GIU - Aveva nascosto dodici dosi di\ncocaina, in involucri termosaldati di peso variabile tra 0,3 e\n0,5 grammi l'uno, all'interno di un orsetto di peluche della\nfiglia di due anni. L'uomo, un 29enne tunisino residente a\nVigevano (Pavia), \u00e8 stato arrestato dai carabinieri per il reato\ndi detenzione di sostanze stupefacenti ai fini di spaccio.\u00a0\u00a0\u00a0\n\t\t\t\t   Il peluche nel quale era occultato l'involucro contenente la\ndroga, si trovava sul davanzale della finestra del salotto. I\nmilitari hanno anche ritrovato, nascosta in una teiera nello\nstesso appartamento, una dose di marijuana. Il nordafricano\narrestato \u00e8 stato portato nel carcere di Vigevano (Pavia).", "titolo_articolo": "Nasconde droga nel peluche della figlia", "tags": ["droga", "arresto", "giustizia", "archiviato"]}