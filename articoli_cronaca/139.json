{"categoria": "Cronaca", "sottotitolo": "Oltre 2000 militari impegnati. Visita della ministra Trenta", "testo": "(ANSA) - CAGLIARI, 31 MAG - Si \u00e8 conclusa in Sardegna la\nparte \"live\" dell'esercitazione Joint Stars 2019, organizzata e\ngestita dallo Stato Maggiore della Difesa attraverso il Comando\nOperativo di Vertice Interforze (COI). \n   All'evento aperto alla stampa all'aeroporto militare di\nDecimomannu, ha partecipato anche la ministra della Difesa\nElisabetta Trenta.\u00a0\u00a0\u00a0\n\t\t\t\t   In questa prima fase sono stati schierati oltre 2000 militari\nprovenienti da tutte le Forze Armate, 25 tra velivoli ed\nelicotteri, decine di mezzi terrestri, navali ed anfibi. Durante\nquesta fase dell'esercitazione i Comandi e le unit\u00e0 in\naddestramento sono state messe di fronte a scenari d'impiego\nattuali che hanno previsto la simulazione d'intervento in un\nambiente caratterizzato da minacce cibernetiche e da quelle\nchimico-biologiche e radioattive (CBRN).", "titolo_articolo": "Joint Stars 2019, test per nuovi scenari", "tags": ["forze armate", "archiviato", "elisabetta trenta", "person", "forze armate", "organization"]}