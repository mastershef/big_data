{"categoria": "Cronaca", "sottotitolo": "Collabor\u00f2 con giustizia dopo uccisione della moglie e del figlio", "testo": "(ANSA) - CATANIA, 29 MAG - Lo storico boss mafioso Giuseppe\nAleruzzo, esponente di spicco di Cosa nostra del Catanese, \u00e8\nmorto nella sua abitazione di Patern\u00f2, dove era agli arresti\ndomiciliari dal 2012 dopo essere stato trovato in possesso di un\narsenale e di 250 grammi di cocaina. Aveva 84 anni e da anni era\ngravemente malato. A capo dell'omonima 'famiglia' \u00e8 stato uno\ndei pentiti storici dei clan catanesi: inizi\u00f2 la sua\ncollaborazione l'11 agosto del 1987, dopo avere visto il\ncadavere della moglie Lucia Anastasi, uccisa nell'ambito di una\nfaida tra cosche rivali nel Catanese. Dieci giorni pi\u00f9 tardi fu\nassassinato suo figlio Santo. Una sua figlia scomparve nel\ngiugno del 1995 e il suo corpo fu ritrovato tre anni dopo in\npozzo profondo oltre quaranta metri in contrada Stella. Il\n'pentimento' di Alleruzzo non \u00e8 stato esente da ripensamenti,\ncon accuse ritrattate e poi riconfermate. Quando nel 2012 \u00e8\nstato posto agli arresti da carabinieri del comando provinciale\ndi Catania, secondo l'accusa, stava per riorganizzare il suo\nclan.", "titolo_articolo": "Morto storico boss pentito Alleruzzo", "tags": ["criminalit\u00e0 organizzata", "archiviato", "santo", "lucia anastasi", "giuseppe aleruzzo", "person", "cosa nostra", "organization"]}