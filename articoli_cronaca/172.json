{"categoria": "Cronaca", "sottotitolo": "L'indagine dei carabinieri a Forl\u00ec", "testo": "Due imprenditori italiani della provincia di Forl\u00ec titolari di una ditta di produzione di alimenti senza glutine dovranno rispondere delle ipotesi di reato di \"sfruttamento del lavoro\" e \"impiego di manodopera clandestina\". Vittima del presunto caso, un marocchino di 36 anni. Secondo le indagini del nucleo ispettorato del lavoro dei carabinieri di Forl\u00ec, il magrebino, approfittando della sua estrema povert\u00e0 e dietro la falsa promessa di un'assunzione, fra aprile e agosto 2017 aveva lavorato, senza contratto, per oltre 11 ore al giorno, senza mai riposi settimanali o ferie. Come pagamento aveva ricevuto appena duemila euro, rispetto agli oltre 13mila maturati. Un euro all'ora, a fronte dei sette previsti dal contratto nazionale.", "titolo_articolo": "Lavora per un euro all'ora, 2 denunciati", "tags": ["lavoro", "macroeconomia", "indagine", "giustizia", "archiviato"]}