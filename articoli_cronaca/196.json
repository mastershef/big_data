{"categoria": "Cronaca", "sottotitolo": "A Prato, minacce proseguite anche in presenze degli agenti", "testo": "(ANSA) - PRATO, 2 GIU - Ha continuato a minacciare di morte i\ngenitori con cui abita per farsi consegnare dei soldi anche in\npresenza dei poliziotti che ieri lo hanno arrestato, in\nflagranza, per maltrattamenti familiari. Protagonista un\ntrentenne pratese, che la sera precedente era gi\u00e0 stato condotto\nin questura e denunciato in stato di libert\u00e0 per tentata\nestorsione, minacce e danneggiamento nei confronti dei parenti.\u00a0\u00a0\u00a0\n\t\t\t\tTornato a casa, l'uomo si \u00e8 barricato dentro. I genitori non\npotendo entrare nell'abitazione e temendo un'altra reazione\nviolenta del figlio, hanno nuovamente chiamato la polizia. Gli\nagenti sono riusciti a rimuovere l'ostacolo che bloccava la\nporta e entrare nell'abitazione, trovando l'uomo che continuava\na minacciare di morte i genitori. Al trentenne i poliziotti\nhanno trovato e sequestrato un martello che l'uomo teneva in uno\nzaino da cui non voleva separarsi.", "titolo_articolo": "Maltratta e minaccia genitori, arrestato", "tags": ["giustizia", "arresto", "archiviato", "polizia di stato", "organization"]}