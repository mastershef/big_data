{"categoria": "Cronaca", "sottotitolo": "Per la Gdf ha ideato una maxi frode fiscale, bloccato a Malpensa", "testo": "(ANSA) - COMO, 31 MAG - La GdF di Como ha eseguito nelle\nscorse settimane un'ordinanza di custodia cautelare in carcere\nper bancarotta fraudolenta e ricorso abusivo di credito nei\nconfronti di un imprenditore di 52 anni, residente a Varese ma\ndi fatto domiciliato in Sudafrica, indagato nell'inchiesta sul\nfallimento e la bancarotta del gruppo Cartorama, che operava nel\nsettore del commercio di prodotti di cartoleria e cancelleria.  \n   La notizia \u00e8 stata resa nota oggi. L'imprenditore \u00e8 stato\nfermato all'aeroporto di Malpensa al suo rientro in Italia.\u00a0\u00a0\u00a0\n\t\t\t\tL'uomo \u00e8 ritenuto l'amministratore di fatto del gruppo nonch\u00e9\nl'ideatore di una maxi frode fiscale che avrebbe fruttato una\ndistrazione patrimoniale di 27 milioni di euro. L'amministratore\ndi diritto, un uomo di 67 anni di Lomazzo (Como) pure lui\ndomiciliato in Sudafrica, era gi\u00e0 stato arrestato in febbraio.", "titolo_articolo": "Fallimento 'Cartorama', un altro arresto", "tags": ["fallimenti", "giustizia", "indagine", "criminalit\u00e0", "arresto", "archiviato", "cartorama", "guardia di finanza", "organization"]}