{"categoria": "Cronaca", "sottotitolo": "Rubate magliette per 1.200 euro a Rinascente piazza Duomo Milano", "testo": "(ANSA) - MILANO, 1 GIU - Il cantante Marco Carta \u00e8 stato\narrestato ieri sera, insieme a una donna di 53 anni, per furto\naggravato alla Rinascente di piazza del Duomo a Milano. Stava\nuscendo dal grande magazzino con sei magliette del valore di\n1.200 euro a cui aveva tolto l'antitaccheggio, ma non la\nplacchetta flessibile che ha suonato all'uscita. Arrestato dalla\nPolizia locale, per il vincitore di Sanremo, Amici e Tale e\nQuale Show, 34 anni, ieri sera sono stati disposti gli arresti\ndomiciliari.", "titolo_articolo": "Arrestato per furto cantante Marco Carta", "tags": ["arresto", "furti; rapine", "giustizia", "archiviato", "marco carta", "person"]}