{"categoria": "Cronaca", "sottotitolo": "Respinto ricorso legali assistente Valerio Andreucci", "testo": "(ANSA) - ANCONA, 30 MAG - La Corte d'assise d'appello di\nAncona ha confermato la condanna a 18 anni di carcere a carico\ndi Valerio Andreucci, il fantino ascolano di 26 anni accusato\ndell'omicidio del veterinario Olindo Pinciaroli, 53 anni,\noriginario di Urbisaglia ma residente a Montelupone, avvenuto il\n21 maggio 2017 mentre a Osimo, mentre i due viaggiavano\nsull'ambulanza veterinaria di Pinciaroli. Omicidio volontario,\ndetenzione illegale di armi, simulazione di reato e calunnia le\naccuse per le quali il giovane \u00e8 stato considerato colpevole dai\ngiudici di secondo grado che hanno rigettato il ricorso\npresentato dai suoi legali. Non aveva invece impugnato la\nsentenza di primo grado la Procura. Il movente del delitto\nsarebbe da ricondurre a un debito di 3 mila euro: Andreucci non\navrebbe voluto restituire al datore di lavoro il denaro con cui\naveva acquistato cocaina.", "titolo_articolo": "Veterinario ucciso, Appello, 18 anni", "tags": ["giustizia", "pena", "omicidio", "archiviato", "olindo pinciaroli", "valerio andreucci", "person"]}