{"categoria": "Cronaca", "sottotitolo": "Difesa, speriamo siano confermate sentenze primo e secondo grado", "testo": "(ANSA) - VARESE, 29 MAG - \u00c8 stato fissata al prossimo 8\nluglio l'udienza in Corte di Cassazione a carico di sei\npoliziotti e due carabinieri per la morte di Giuseppe Uva,\ndeceduto in ospedale a Varese nel giugno del 2008, dopo essere\ntransitato in caserma a seguito di un controllo. Gli imputati,\naccusati di omicidio preterintenzionale e sequestro di persona,\nsono stati assolti sia in primo grado che in Appello, con\nformula piena. Il ricorso era stato depositato lo scorso ottobre\ndalle parti civili.\u00a0\u00a0\u00a0\n\t\t\t\t   \"Mi auguro che la Suprema Corte confermi le sentenze di primo\ne secondo grado - ha commentato l'avvocato Piero Porciani,\ndifensore di due poliziotti - consentendo agli imputati che\nhanno fatto solo il loro dovere, di ricominciare a vivere dopo\noltre 10 anni di incubo\".", "titolo_articolo": "Caso Uva, fissata udienza in Cassazione", "tags": ["imputato", "morte", "giustizia", "archiviato", "piero porciani", "giuseppe uva", "person", "cassazione", "organization"]}