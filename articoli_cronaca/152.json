{"categoria": "Cronaca", "sottotitolo": "Sgominata organizzazione che aveva base nel territorio di S.Luca", "testo": "(ANSA) - REGGIO CALABRIA, 31 MAG - \u00c9 in corso dalle prime ore\ndi oggi nelle province di Reggio Calabria, Roma e Latina\nun'operazione dei Carabinieri del Comando provinciale reggino in\nesecuzione di un'ordinanza di custodia cautelare a carico di 20\npersone accusate a vario titolo di associazione per delinquere\nfinalizzata alla produzione e al traffico illecito di sostanze\nstupefacenti, porto abusivo d'armi clandestine e ricettazione.\u00a0\u00a0\u00a0\n\t\t\t\t   L'organizzazione, che aveva la base nel territorio di San\nLuca, aveva strutturato in maniera intensiva e industriale la\nproduzione di marijuana, realizzando campi irrigati in area\npreaspromontana, occultati da vegetazione e vigilati con sistemi\ndi videoripresa, per poi curare il trasferimento e la\ncommercializzazione dello stupefacente in alcune piazze\nselezionate di spaccio romane e pontine.\u00a0\u00a0\u00a0\n\t\t\t\t   Fra i destinatari della misura cautelare c'\u00e9 un esponente\ndella cosca di 'ndrangheta 'Pelle-Vottari' di San Luca.", "titolo_articolo": "Coltivazioni droga in Aspromonte,arresti", "tags": ["arresto", "produzione industriale", "criminalit\u00e0 organizzata", "droga", "archiviato", "'ndrangheta", "carabinieri", "organization"]}