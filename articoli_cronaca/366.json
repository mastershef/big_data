{"categoria": "Cronaca", "sottotitolo": "Hanno scelto di farsi interrogare dal giudice durante udienza", "testo": "(ANSA) - CAGLIARI, 29 MAG - Hanno deciso di farsi interrogare\ndavanti al giudice del Tribunale dei Minori di Cagliari, Michela\nCapone, i due minorenni - un ragazzo e una ragazza che al\nmomento del delitto avevano 17 e 16 anni - accusati di aver\npartecipato all'omicidio di Manuel Careddu, il 18enne di Macomer\n(Nuoro) massacrato sulle rive del lago Omodeo l'11 settembre\n2018.\u00a0\u00a0\u00a0\n\t\t\t\t   Ha iniziato a parlare la ragazza: raccontando dell'incontro e\ndei rapporti con la vittima. Poi toccher\u00e0 al presunto complice.\u00a0\u00a0\u00a0\n\t\t\t\tNell'aula delle udienze del Tribunale dei Minori, dove si sta\ncelebrando il processo abbreviato, sono presenti anche la mamma\ndi Manuel Careddu e i familiari dei due giovani imputati, difesi\nda Gianfranco Siuni e Giancarlo Frongia. Quasi certamente, salvo\nimprevisti, inizier\u00e0 nella prossima udienza la discussione della\nprocuratrice minorile Anna Cau e della sostituta Grazia\nManganiello.", "titolo_articolo": "18enne ucciso, parlano 2 minori imputati", "tags": ["giustizia", "imputato", "processo", "archiviato", "grazia manganiello", "anna cau", "giancarlo frongia", "gianfranco siuni", "manuel careddu", "michela capone", "person"]}