{"categoria": "Cronaca", "sottotitolo": "Madre ragazza grida 'giustizia'. Udienza finale processo", "testo": "(ANSA) - MACERATA, 29 MAG - Innocent Oseghale \u00e8 arrivato nel\nTribunale di Macerata per l'udienza finale del processo in Corte\ndi Assise in cui \u00e8 imputato con le accuse di omicidio,\nvilipendio di cadavere e violenza sessuale per la morte di\nPamela Mastropietro. Tuta blu e rossa, il pusher nigeriano \u00e8\nstato portato nel palazzo di giustizia dagli agenti della\npolizia penitenziaria. Fuori del tribunale, un gruppo di\nmanifestanti e i genitori della 18enne romana. \"Giustizia per\nPamela\" ha gridato la madre, Alessandra Verni, prima di entrare.\u00a0\u00a0\u00a0\n\t\t\t\t\"Speriamo che giustizia sia fatta\" ha detto il legale della\nfamiglia e zio di Pamela, Marco Valerio Verni, auspicando \"il\nmassimo della pena\" per Oseghale.", "titolo_articolo": "Pamela, Oseghale in Tribunale Macerata", "tags": ["processo", "giustizia", "accusa", "archiviato", "marco valerio verni", "alessandra verni", "pamela mastropietro", "innocent oseghale", "person", "corte d'assise", "organization"]}