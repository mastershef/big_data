{"categoria": "Cronaca", "sottotitolo": "In provincia di Lecce, i carabinieri ascoltano il figlio", "testo": "E' stato assassinato l'uomo di 89 anni trovato morto stasera nella sua abitazione di Collepasso, in provincia di Lecce. Lo confermano gli investigatori. Antonio Leo sarebbe morto in seguito alle ustioni riportate dopo che qualcuno lo ha inondato di alcol dandogli fuoco. Il corpo dell'anziano \u00e8 quasi del tutto bruciato.\u00a0\u00a0\u00a0 L'omicidio sarebbe avvenuto nel bagno dell'abitazione dell'uomo.\u00a0\u00a0\u00a0 Il figlio della vittima, un uomo di mezza et\u00e0 titolare di un'agenzia immobiliare ubicata nella stessa palazzina, viene ascoltato in caserma dai carabinieri.", "titolo_articolo": "Anziano bruciato vivo in casa", "tags": []}