{"categoria": "Cronaca", "sottotitolo": "Bimba nata con cesareo d'urgenza ancora grave in ospedale", "testo": "(ANSA) - TORINO, 30 MAG - \u00c8 stato fermato dagli agenti della\npolizia municipale il presunto pirata della strada che, gioved\u00ec\nscorso ad Orbassano (Torino), sulla provinciale 6 ha investito\nuna donna di 19 anni, all'ottavo mese di gravidanza, poi\nfuggendo. Si tratta di un marocchino residente a Piossasco.\u00a0\u00a0\u00a0\n\t\t\t\t   La ragazza, trasportata all'ospedale Cto di Torino aveva\npartorito con un cesareo d'urgenza. La neonata, Sofia, \u00e8\nricoverata in gravi condizioni all'ospedale Sant'Anna. Anche la\ndonna resta in ospedale.", "titolo_articolo": "Investita incinta, fermato pirata strada", "tags": ["condizioni mediche", "pirateria", "investimenti", "archiviato", "sofia", "person"]}