{"categoria": "Cronaca", "sottotitolo": "A bordo 100 migranti, tra loro 23 minori e 17 donne", "testo": "(ANSA) - GENOVA, 2 GIU - Il pattugliatore della Marina Cigala\nFulgosi ha attraccato a Calata Bettolo nel porto di Genova. Sono\niniziate le operazioni di ispezione a bordo. Sul posto, oltre\nalla Croce Rossa, Capitaneria e Polizia, alcune ambulanze e\npersonale Usmaf per la parte sanitaria. Sotto bordo anche il\ngarante dei minori per la Liguria Francesco Lalla. Cento i\nmigranti a bordo tra i quali 23 minori e 17 donne, alcune\nincinte, tra le quali una al settimo mese di gravidanza. Gli\nstranieri erano stati salvati gioved\u00ec scorso al largo delle\nacque libiche mentre si trovavano su un gommone in difficolt\u00e0.\u00a0\u00a0\u00a0\n\t\t\t\tIl ministro dell'Interno Matteo Salvini ha fatto sapere che i\nmigranti saranno accolti dal Vaticano e in cinque paesi\ndell'Unione europea.", "titolo_articolo": "Migranti: nave Fulgosi arrivata a Genova", "tags": ["forze armate", "migrazioni", "assistenza sanitaria", "archiviato", "matteo salvini", "person", "polizia di stato", "marina militare", "chiesa cattolica", "unione europea", "organization"]}