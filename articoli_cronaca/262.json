{"categoria": "Cronaca", "sottotitolo": "In centro a Milano due ventenni arrestate per rapina aggravata", "testo": "(ANSA) - MILANO, 2 GIU - Quando \u00e8 tornata a casa in corso\nComo, pieno centro di Milano nella zona della movida, intorno\nalle 21,30 una moldava di 32 anni ha trovato tutto a soqquadro.\u00a0\u00a0\u00a0\n\t\t\t\tSegno del passaggio dei ladri. In quel momento ha sentito un\nrumore e visto due persone scappare. Non ci ha pensato un\nsecondo e ha avvisato la polizia mentre si \u00e8 lanciata a\nbloccarle.\u00a0\u00a0\u00a0\n\t\t\t\t   E' nata una colluttazione con le due ladre che hanno iniziato\na spintonarla. Ma \u00e8 in quel momento che sono arrivati gli agenti\nche hanno arrestate una serba di ventun'anni e un'italiana di\norigini slave di ventidue per rapina aggravata. Avevano con s\u00e9 i\ngioielli e gli averi per centomila euro che avevano portato via\ndall'appartamento.", "titolo_articolo": "Le rubano 100mila euro, lei le blocca", "tags": ["arresto", "archiviato", "polizia di stato", "organization"]}