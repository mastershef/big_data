{"categoria": "Cronaca", "sottotitolo": "Premier,questione debito si pu\u00f2 decidere in un vertice politico", "testo": "(ANSA) - ROMA, 31 MAG - I poteri per la Capitale e il\nprovvedimento sul debito storico di Roma (il cosiddetto 'Salva\nRoma' o 'decreto Taglia Banche', come lo chiamano i\npentastellati). Sono questi - secondo quanto si apprende da\nfonti del Campidoglio - alcuni dei temi di cui hanno parlato il\npremier Giuseppe Conte e la sindaca Virginia Raggi nel corso del\nloro incontro in Campidoglio. Il presidente del Consiglio ha\nincontrato la sindaca, prima di partecipare alla cerimonia per\nil centenario dell'Organizzazione internazionale del lavoro.\u00a0\u00a0\u00a0\n\t\t\t\tInsieme sono entrati nel Palazzo Senatorio e poi si sono\naffacciati al balcone che da sulla piazza, affollata di turisti.\u00a0\u00a0\u00a0\n\t\t\t\t\"Anche il salva-Roma \u00e8 una materia che possiamo decidere a\nPalazzo Chigi in un vertice politico\", ha detto poi il premier\nConte rispondendo ai giornalisti che gli chiedevano se la norma\nsulla situazione finanziaria della Capitale sar\u00e0 nel decreto\ncrescita.", "titolo_articolo": "Salva Roma e poteri,incontro Raggi-Conte", "tags": ["governo nazionale", "archiviato", "virginia raggi", "giuseppe conte", "person", "organizzazione internazionale del lavoro", "organization"]}