{"categoria": "Cronaca", "sottotitolo": "Mattarella depone corona.Celebrazioni chiuse da Frecce Tricolori", "testo": "(ANSA) - ROMA, 2 GIU - Si \u00e8 svolta ai Fori imperiali la\nparata per il 73/o anniversario della proclamazione della\nRepubblica italiana. Davanti al capo dello Stato, Sergio\nMattarella, al premier Giuseppe Conte, ai presidenti di Senato e\nCamera Elisabetta Casellati e Roberto Fico, al ministro della\nDifesa Elisabetta Trenta, al ministro dell'Interno Matteo\nSalvini ed altri rappresentati di Governi e istituzioni, hanno\nsfilato 3.975 persone in rappresentanza di tutti i corpi dello\nStato. L'inclusione \u00e8 il tema scelto per la parata. La novit\u00e0 di\nquest'anno \u00e8 la partecipazione del personale della Riserva\nselezionata, del personale civile della Difesa e dei veterani.\u00a0\u00a0\u00a0\n\t\t\t\tIn testa alla parata 300 sindaci con la fascia tricolore. A\nconcludere le evoluzioni delle Frecce Tricolori. Le celebrazioni\ndel 2 giugno stamani erano ufficialmente iniziate con l'arrivo\ndel capo del Stato Sergio Mattarella all'Altare della Patria,\ndove il presidente della Repubblica ha deposto una corona\nd'alloro al Sacello del Milite ignoto.", "titolo_articolo": "2 giugno: ai Fori sfilano in 3.975", "tags": ["governo nazionale", "feste; carnevale", "archiviato", "matteo salvini", "elisabetta trenta", "roberto fico", "elisabetta casellati", "giuseppe conte", "sergio mattarella", "person", "camera dei deputati", "senato", "ministero della difesa", "organization"]}