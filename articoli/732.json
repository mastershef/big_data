{"categoria": "Dalla Cina", "sottotitolo": "A Pechino firma un memorandum d'intesa con operatore locale", "testo": "(ANSA-XINHUA) - PHNOM PENH, 29 APR - Huawei porter\u00e0 le reti\ncellulari 5G in Cambogia. L'azienda cinese, sotto la lente\nd'ingrandimento in Occidente e in Oceania per timori di\nspionaggio, ha siglato un memorandum d'intesa con l'operatore\ntelefonico Telecom Cambogia per collaborare nello sviluppo delle\nreti 5G.\u00a0\u00a0\u00a0\n\t\t\t\t   La cerimonia per la firma del memorandum si \u00e8 tenuta a\nPechino, alla presenza del primo ministro cambogiano Samdech\nTecho Hun Sen e del vicepresidente di Huawei Li Jin'ge.\u00a0\u00a0\u00a0\n\t\t\t\tNell'incontro, Hun Sen ha spiegato che il Paese spera di\nsfruttare appieno le nuove tecnologie per migliorare la velocit\u00e0\ndelle connessioni internet.\u00a0\u00a0\u00a0\n\t\t\t\t   \"Il 2019 sar\u00e0 il primo anno dello sviluppo 5G della\nCambogia\", ha affermato Huawei in una nota in cui si impegna a\ncollaborare con l'operatore telefonico per \"creare un buon\necosistema per lo sviluppo delle nuove reti e aiutare la\nCambogia a diventare un pioniere del 5G nella regione Asean\",\nl'Associazione delle nazioni del Sud-est asiatico.(ANSA-XINHUA).", "titolo_articolo": "Huawei: accordo per costruire rete 5G in Cambogia", "tags": ["internet", "accordi commerciali", "politica", "servizi telecomunicazione", "archiviato", "samdech techo hun sen", "person", "5g", "organization"]}