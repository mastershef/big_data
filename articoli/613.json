{"categoria": "Moda ", "sottotitolo": "Sfila collezione Cruise di Maria Grazia Chiuri che parte dal wax", "testo": "(ANSA) - ROMA, 30 APR - L'Europa incontra l'Africa a Marrakech\na Palazzo El Badi, con la sfilata della collezione Cruise di\nChristian Dior disegnata da Maria Grazia Chiuri. Era da tempo\nche la direttrice creativa della prestigiosa maison francese\nvoleva entrare in contatto con le culture del Nord Africa.\u00a0\u00a0\u00a0\n\t\t\t\tVoleva confrontarsi con l'immaginario del Marocco, punto\nd'incontro tra Mediterraneo, Europa e Africa, miraggio per\nartisti, poeti, scrittori e viaggiatori. Presentare la\ncollezione Cruise 2020 a Marrakech per Chiuri \u00e8 stato un modo di\nattraversare la memoria della maison fino a Yves Saint Laurent\nprimo direttore creativo del dopo Christian Dior, nato a Orano e\naffascinato dal Marocco. La collezione reinterpreta lo stile\nDior nel tessuto wax, tipico africano, con le sue grafiche\ncomplesse e simboliche della diversit\u00e0. Chiuri ha collaborato\ninfatti con la fabbrica Uniwax, in Costa d'Avorio, per\nreinterpretare i codici Dior nella trama tessile. Da qui i wax\ntoile de Jouy che rielaborano paesaggi e carte dei tarocchi.", "titolo_articolo": "Dior a Marrakech, Europa incontra Africa", "tags": ["moda", "archiviato", "yves saint", "maria grazia chiuri", "christian dior", "laurent", "person"]}