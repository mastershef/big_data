{"categoria": "Oceania", "sottotitolo": "A margine giornata veterani di guerra, saluto maori con premier", "testo": "(ANSA) - LONDRA, 25 APR - E' prevista anche una tappa a\nChristchurch, per incontrare familiari delle vittime e\nsuperstiti della strage anti islamica perpetrata il mese scorso\n(oltre 50 i morti), nell'ambito della visita in Nuova Zelanda da\nparte del principe William. Il duca di Cambridge, secondo dopo\nil padre Carlo in linea di successione al trono britannico di\nElisabetta II, si fermer\u00e0 in tutto per due giorni. Al suo arrivo\nsi \u00e8 esibito secondo costume in un tradizionale saluto maori\nnaso contro naso, l'hongi: stavolta con la premier Jacinda\nArdern. Poi ha partecipato a un rito di commemorazione\ndell'Anzac Day, la giornata dedicata al ricordo dei veterani e\ndei caduti australiani e neozelandesi della prima e della\nseconda guerra mondiale. A seguire ha visitato allo Starship\nChildren's Hospital di Auckland un bambino di 4 anni, Alen\nAlsati, rimasto ferito in uno degli attacchi contro le moschee\ndi Christchurch. E infine ha proseguito verso la citt\u00e0 teatro\ndel bagno di sangue di marzo per altri incontri.", "titolo_articolo": "Principe William da vittime Christchurch", "tags": ["ferite; lesioni", "islam", "case reali", "archiviato", "jacinda ardern", "carlo", "william", "elisabetta ii", "person"]}