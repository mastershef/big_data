{"categoria": "Oceania", "sottotitolo": "La decisione legata agli ultimi incidenti", "testo": "La seconda aerolinea australiana dopo la Qantas, Virgin Australia, ha rinviato al 2025 la consegna di Boeing 737 MAX 8 gi\u00e0 in ordinazione, in seguito alla morte di 346 persone in due incidenti di aerei quasi nuovi di quel modello, in marzo in Etiopia e lo scorso ottobre in Indonesia.\u00a0\u00a0\u00a0 Il nuovo Ceo della compagnia, Paul Scurrah, ha annunciato che l\u2019ordine con la Boeing \u00e8 stato ristrutturato, per ragioni finanziarie oltre che di sicurezza.\u00a0\u00a0\u00a0 Con la consegna dei primi 737 MAX 8 inizialmente concordata per novembre, la Virgin ha dovuto agire rapidamente per cambiare l\u2019ordine e Scurrah si \u00e8 detto soddisfatto dell\u2019esito di un mese di negoziati con la Boeing. Oltre a rinviare la consegna dei Max 8, Virgin convertir\u00e0 15 degli ordini al modello Max 10, il primo dei quali dovrebbe essere consegnato in luglio 2021. I Max 10 quindi supereranno in numero i Max 8 nella flotta Virgin, con 25 Max 10 in ordinazione contro 23 Max 8.", "titolo_articolo": "Virgin Australia rinvia consegna 737 Max", "tags": ["morte", "archiviato", "paul scurrah", "boeing 737 max", "massimo", "person"]}