{"categoria": "Risparmio & Investimenti", "sottotitolo": "Patrimonio complessivo grazie a gestione sale a record storico", "testo": "(ANSA) - MILANO, 27 MAR - In febbraio la raccolta netta del\nrisparmio gestito \u00e8 scesa di 571 milioni, con un patrimonio\ncomplessivo di 2.123 miliardi. E' quanto rivela la mappa mensile\ndi Assogestioni.\u00a0\u00a0\u00a0\n\t\t\t\t   Il dato relativo alle gestioni collettive (in flessione di\n1,4 miliardi) \u00e8 controbilanciato dalle sottoscrizioni nette\nregistrate sulle gestioni di portafoglio, in crescita di circa\nun miliardo. Il patrimonio totale dell'industria \u00e8 in crescita\ndi quasi 17 miliardi rispetto al mese precedente e sale a quota\n2.123 miliardi, nuovo record storico, \"grazie in particolare\nall'effetto della gestione\", sottolinea Assogestioni.\u00a0\u00a0\u00a0\n\t\t\t\t   Gli asset complessivi sono quasi equamente ripartiti tra le\ngestioni collettive (1.057 miliardi) e le gestioni di\nportafoglio (1.066 miliardi).", "titolo_articolo": "Risparmio: Assogestioni, in febbraio raccolta -571 milioni", "tags": ["macroeconomia", "archiviato", "assogestioni", "organization"]}