{"categoria": "Musica ", "sottotitolo": "Esposto all'Agcom, maggiorazioni anche per Elisa e Laura Pausini", "testo": "Assomusica, l'associazione degli organizzatori e produttori di spettacoli di musica dal vivo, ha presentato un esposto all'autorit\u00e0 per le garanzie nelle comunicazioni (Agcom) e all'Antitrust (Agcm) per chiedere di sanzionare i siti di secondary ticketing. L'associazione, alla quale aderiscono oltre 120 imprese che realizzano l'80% dei concerti in Italia, ha segnalato all'Agcom le maggiorazioni fino a 15 volte e oltre dei prezzi ufficiali dei biglietti sui siti 'Viagogo', 'StubHub' e 'MyWayTicket' per alcuni concerti come i tour di Jovanotti, Laura Pausini, Biagio Antonacci, Elisa, The Giornalisti e Jack Savoretti. Ad esempio, denuncia Assomusica, \"per il tour 'Jova Beach Party' di Jovanotti a fronte di un biglietto con posto unico fissato a 52 euro per la data del 28 agosto a Lignano Sabbiadoro, su Viagogo si pu\u00f2 arrivare fino a 300 euro, cio\u00e8 6 volte in pi\u00f9 (+500%). Per altre date (6 e 27 luglio 2019) su MyWayTicket si pu\u00f2 arrivare a 402 euro ma su StubHub si toccano anche i 960 euro (+1.750%)\".", "titolo_articolo": "Secondary ticketing: Assomusica, +1750% per ticket Jovanotti", "tags": ["musica", "antitrust", "infrazioni all'antitrust", "archiviato", "jack savoretti", "the giornalisti", "biagio antonacci", "laura pausini", "elisa", "person", "jova beach party", "assomusica", "antitrust", "autorit\u00e0 per le garanzie nelle comunicazioni", "organization"]}