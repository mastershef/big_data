{"categoria": "Dalla Cina", "sottotitolo": "", "testo": "(ANSA-XINHUA) - LANZHOU, 3 MAG - Gli archeologi hanno\nscoperto 16 pitture rupestri nella provincia di Gansu, nella\nCina nord-occidentale. Le incisioni raffigurano vividamente\nalcuni animali, fra i quali alcuni cervi, a dimostrazione di\nquanto l'ecosistema della zona si sia modificato nei millenni.\u00a0\u00a0\u00a0\n\t\t\t\t   Le sedici pitture ritraggono cervi, bestiame e uomini a\ncaccia. Secondo il dipartimento dei beni culturali della contea\ndi Sunan, sono state ritrovate a 2.760 metri d'altezza sulla\nmontagna di Yumu, nella catena di Qilian Shan. Secondo le stime\niniziali dei ricercatori, i disegni risalgono a 3.500 anni fa.\u00a0\u00a0\u00a0\n\t\t\t\t   I cervi sono i protagonisti di cinque fra queste pitture.\u00a0\u00a0\u00a0\n\t\t\t\tL'animale pi\u00f9 grande, lungo 16 centimetri e alto 8 centimetri, \u00e8\nrappresentato con le quattro gambe leggermente piegate. Un altro\npiccolo cervo sembra nella postura da corsa. \n   Secondo i ricercatori, i cervi sono mammiferi molto sensibili\nai cambiamenti climatici e ambientali. Le pitture rupestri\npossono quindi fornire indizi utili a capire come fosse l'antico\nhabitat delle montagna di Qilian e quali fossero le condizioni\ndi vita dei cacciatori locali.\u00a0\u00a0\u00a0\n\t\t\t\t   Sono quasi 5.000 le pitture rupestri scoperte in 80 punti\ndiversi sulla montagna di Yumu. Molte di queste sono\nrappresentazioni ben conservate di figure animali.\u00a0\u00a0\u00a0\n\t\t\t\t(ANSA-XINHUA).", "titolo_articolo": "Ritrovate pitture rupestri di 3.500 anni fa nello Gansu", "tags": ["pittura", "archiviato"]}