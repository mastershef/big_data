{"categoria": "Cultura & Spettacoli", "sottotitolo": "#LOVEalMASSIMO, sar\u00e0 prima band italiana a esibirsi nell'arena", "testo": "(ANSA) - ROMA, 14 MAR - I Thegiornalisti gladiatori al Circo\nMassimo. La band capitanata da Tommaso Paradiso, a meno di un\nmese dall'inizio della tranche primaverile del \"LOVE Tour 2019\",\nannuncia \"Thegiornalisti - Circo Massimo\", show al Circo Massimo\na Roma, in programma il 7 settembre, a chiusura della tourn\u00e9e\nche a oggi ha gi\u00e0 venduto pi\u00f9 di 250 mila biglietti. I\nThegiornalisti saranno il primo gruppo italiano a esibirsi sul\npalco dell'antico stadio romano.\u00a0\u00a0\u00a0\n\t\t\t\t   Nel frattempo la band si prepara per la prossima tranche di\nconcerti che partir\u00e0 il 26 marzo da Jesolo e che prevede 15\ntappe di cui 10 gi\u00e0 sold out.(ANSA).", "titolo_articolo": "Thegiornalisti al Circo Massimo il 7/9", "tags": ["musica", "archiviato", "tommaso paradiso", "person"]}