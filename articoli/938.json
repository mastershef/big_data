{"categoria": "Nord America", "sottotitolo": "Ex vice presidente tiene oggi primo comizio a Pittsburgh", "testo": "(ANSA) - WASHINGTON, 29 APR - Primo comizio, oggi a\nPittsburgh, nello \"swing state\" della Pennsylvania, per l'ex\nvice presidente Joe Biden, che dopo aver lanciato la sua\ncampagna con un video riceve anche il primo endorsement ad un\ncandidato presidenziale democratico da parte di un importante\nsindacato nazionale, quello della International Association of\nFire Fighters. \n    Il sindacato dei pompieri e' tra i piu' conservatori del\nPaese e il suo presidente Harold Schaitberger ha sottolineato\nche molti dei suoi oltre 300 mila membri hanno votato per Donald\nTrump nel 2016. \n    Biden, afferma Schaitberger in un video, \"e' un risolutore\ndi problemi che si prende cura profondamente dell'America e si\ne' impegnato a migliorare il nostro Paese. E' uno dei piu'\nfedeli sostenitori delle famiglie di lavoratori\".", "titolo_articolo": "Primo endorsement a Biden dai pompieri", "tags": ["candidato", "archiviato", "donald trump", "harold schaitberger", "joe biden", "person", "international association of fire fighters", "organization"]}