{"categoria": "Musica ", "sottotitolo": "Il 29 e 30 maggio 2019 all'Arena di Verona", "testo": "(ANSA) - ROMA, 5 MAR - Toccher\u00e0 anche l'Italia il tour di addio di Elton John. Tra le date europee, che prenderanno il via da Vienna l'1 maggio 2019, c'\u00e8 anche l'Arena di Verona, dove sir Elton si esibir\u00e0 il 29 e 30 maggio.\u00a0\u00a0\u00a0 I due spettacoli si aggiungono alla lunga lista delle tappe del tour europeo, inizialmente annunciato come parte dell'epico tour finale presentato alla Gotham Hall di New York a gennaio.\u00a0\u00a0\u00a0 Dopo Vienna, i primi concerti europei del tour Farewell Yellow Brick Road toccheranno Polonia, Repubblica Ceca, Germania, Italia, Olanda, Danimarca, Svezia, Belgio, Irlanda e Svizzera.\u00a0\u00a0\u00a0 \"Voglio ringraziare i miei fan straordinari per il loro travolgente supporto lungo il corso della mia carriera e specialmente per l'interesse dimostrato a essere presenti per celebrare il mio ultimo tour, Farewell Yellow Brick Road\", ha detto Elton John. \"Sono cos\u00ec emozionato per la partenza del tour e non vedo l'ora di vedere tutti quanti in giro\".\u00a0\u00a0\u00a0 Il tour Farewell Yellow Brick Road partir\u00e0 l'8 settembre 2018 negli Usa.", "titolo_articolo": "Elton John, doppia data in Italia", "tags": []}