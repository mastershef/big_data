{"categoria": "NULL", "sottotitolo": "Colpito uomo di 50 anni. Indagano i carabinieri", "testo": "Spari nella notte durante una lite tra clienti in un pub di Ostia. Un uomo di 50 anni \u00e8 stato ferito da un colpo all'addome e trasportato in ospedale in gravi condizioni. Non sarebbe in pericolo di vita. Da una prima ricostruzione sembra che l'uomo abbia litigato con altri due clienti e uno di questi ha poi estratto la pistola esplodendo pi\u00f9 colpi. Sulla vicenda indagano i carabinieri del nucleo investigativo di Ostia. Sono in corso accertamenti per risalire ai due uomini.", "titolo_articolo": "Lite e spari in un pub a Ostia, un ferito", "tags": ["indagine", "archiviato"]}