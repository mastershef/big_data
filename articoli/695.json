{"categoria": "Speciali", "sottotitolo": "Sono i par\u00e0 del 185/o Reggimento Ricognizione ed Acquisizione Obiettivi (Rrao)", "testo": "'Videre nec videri' \u00e8 il loro motto. 'Vedere senza essere visti', perch\u00e8 i par\u00e0 del 185/o Reggimento Ricognizione ed Acquisizione Obiettivi (Rrao) - di stanza a Livorno - lavorano in piccoli nuclei, in grado di operare in condizioni di assoluto isolamento, in completa autonomia, capaci di vivere, muoversi e combattere in qualunque ambiente, anche in contesti altamente ostili. Hanno la capacit\u00e0 di condurre operazioni di infiltrazione occulte oltre le linee nemiche, acquisire obiettivi e dirigere il fuoco di qualsiasi sorgente (aerea, navale e terrestre) per la loro neutralizzazione. In questi giorni si stanno addestrando per l'esercitazione Blizzard 1 2019, in programma la prossima settimana.", "titolo_articolo": " 'Vedere senza essere visti', ecco i Rambo italiani FOTO e VIDEO", "tags": []}