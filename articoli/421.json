{"categoria": "Giffoni", "sottotitolo": "Sequel apre Giffoni. Lilly, spero sempre pi\u00f9 spazio per donne  ", "testo": "ROMA - Un supereroe 'uomo comune', con relativi pregi e difetti, ma anche 'superpap\u00e0'. Sono fra gli aspetti evidenziati da Paul Rudd, protagonista e cosceneggiatore nei film sul supereroe pi\u00f9 minuscolo della Marvel, che a 3 anni dal primo capitolo e la sortita in Captain America: Civil war torna con il sequel Ant-Man and The Wasp di Peyton Reed. Aprir\u00e0 il 20 luglio Giffoni Experience e sar\u00e0 in sala dal 14 agosto con Disney.\nRispetto alla media dei superhero movies si conferma il tono pi\u00f9 'leggero' e orientato alla famiglia. Per la prima volta diventa coprotagonista 'da titolo' in un film della Marvel, una supereroina, The Wasp, la Vespa, interpretata da Evangeline Lilly. \"Sono onorata di essere la prima per la Marvel - dice l'attrice, oggi a Roma con Rudd -. Spero aiuti a dare alle donne sempre pi\u00f9 spazio, e non solo nei film di supereroi\". Nel cast anche Michael Douglas e Michelle Pfeiffer, che danno volto agli originari Ant-man e The Wasp. \"E' stato meraviglioso averli nel cast a 'legittimarci\" dice Rudd.In collaborazione con:\r\n\t\t\t\t\tGiffoni Film Festival", "titolo_articolo": "Cinema: Rudd, Il mio Ant-Man uomo comune e superpap\u00e0", "tags": []}