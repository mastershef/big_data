{"categoria": "Sport", "sottotitolo": "Americano nuovo leader, McIlroy e Reed 4/i, Rose e Day 6/i", "testo": "(ANSA) - ROMA, 04 MAG - Sorpassi, conferme, rimonte e cadute\nnel Wells Fargo Championship. \nA Charlotte, nel torneo del PGA Tour di golf, l'americano Jason\nDufner con 131 (-11) ha guadagnato la vetta della classifica. E\na met\u00e0 gara \u00e8 tallonato dai connazionali Joel Dahmen e Max Homa,\nsecondi con 132 (-10). \nPerde terreno Rory McIlroy. Il nordirlandese, leader dopo il\nprimo round, \u00e8 ora quarto al fianco di Patrick Reed (136, -6). \nNel North Carolina grande rimonta per Justin Rose. Il numero due\nmondiale \u00e8 passato dalla ventisettesima alla sesta piazza (137,\n-5) grazie a un parziale bogey free chiuso in 67 (-4). Stesso\nscore per l'australiano Jason Day, campione in carica. \nSul percorso del Quail Hollow Club (par 71), battuta d'arresto\nper Sergio Garcia. Lo spagnolo \u00e8 quarantasettesimo (142, par) e\nlontanissimo dalle posizioni di vertice.\u00a0\u00a0\u00a0\n\t\t\t\tEliminazione eccellente per Phil Mickelson che, alla sedicesima\napparizione consecutiva nel Wells Fargo, non riesce a superare\nil taglio (147, +5).", "titolo_articolo": "Wells Fargo,sorpasso in vetta per Dufner", "tags": ["golf", "archiviato", "phil mickelson", "sergio garcia", "jason day", "justin rose", "patrick reed", "rory mcilroy", "max homa", "joel dahmen", "jason dufner", "person", "quail hollow club", "organization"]}