{"categoria": "Calcio", "sottotitolo": "Oggi Bakayoko in ritardo. Tutti a Milanello per la 'scossa'", "testo": "Il Milan rester\u00e0 in ritiro a Milanello per cinque giorni, da domani pomeriggio fino alla partita di luned\u00ec sera con il Bologna. Lo hanno deciso Rino Gattuso e la societ\u00e0, secondo quanto spiegano dal club, per provare a dare una scossa alla squadra e rendere pi\u00f9 coeso il gruppo in vista delle ultime quattro giornate utili ad agganciare la qualificazione alla Champions.\u00a0\u00a0\u00a0 Gi\u00e0 pesante per la crisi di risultati che ha fatto traballare la panchina di Gattuso, confermato fino al termine della stagione, l'atmosfera a Milanello - dove in mattinata era presente anche Leonardo - si \u00e8 fatta pi\u00f9 pesante oggi quando Tiemou\u00e9 Bakayoko si \u00e8 presentato in ritardo di circa un'ora all'allenamento, probabilmente anche a causa del traffico provocato da un incidente. Il ritiro \u00e8 stato comunicato oggi alla squadra, che si ritrover\u00e0 domani alle 16.30 per l'allenamento", "titolo_articolo": "Gattuso decide, Milan in ritiro 5 giorni", "tags": ["calcio", "archiviato", "tiemou\u00e9 bakayoko", "rino gattuso", "leonardo", "person", "milan", "organization"]}