{"categoria": "Federbeton", "sottotitolo": "Al MadeExpo la soluzione per il ripristino delle infrastrutture", "testo": "Italcementi presenta il cemento che rigenera le infrastrutture al Sindaco di Milano, Giuseppe Sala, e al Governatore della Lombardia, Attilio Fontana, durante il loro tour a Made Expo 2019, la Fiera dell'edilizia, architettura e design, inaugurata oggi a Fiera Milano Rho. Si tratta una soluzione che nasce dalla ricerca di Italcementi per il ripristino e l'adeguamento delle infrastrutture realizzate a partire dal dopoguerra, dai ponti a viadotti, gallerie, strade e tracciati ferroviari, che oggi versano in uno stato di degrado strutturale e necessitano di un adeguamento per reggere il maggior traffico e per resistere ai terremoti. Il prodotto, che si chiama i.power Rigenera, \u00e8 una miscela di cemento e fibre rinforzate che pu\u00f2 ripristinare le strutture portanti delle grandi infrastrutture viarie, con l'obiettivo \"di risolvere i problemi di durabilit\u00e0 e quindi di incrementare la vita utile delle opere, garantendo l'adeguamento sismico e il ripristino delle parti ammalorate, tutto in un'unica soluzione\". Lo spiega l'amministratore delegato di Italcementi, Roberto Callieri, aggiungendo che la soluzione si distingue perch\u00e9 \u00e8 in grado \"di offrire ai progettisti un pacchetto completo, dall'analisi dell'esistente alla messa a punto della soluzione ottimale e su misura per l'opera da ripristinare\".In collaborazione con:\r\n\t\t\t\t\tFederbeton", "titolo_articolo": "Italcementi mostra a Sala e Fontana cemento rigenera ponti", "tags": []}