{"categoria": "Economia", "sottotitolo": "No a tagli", "testo": "(ANSA) - GENOVA, 3 MAG - Presidio dei sindacati dei bancari a\nGenova davanti alla Regione per alzare l'attenzione su Carige e\nrespingere le ipotesi di licenziamenti, dopo le indiscrezioni\nsul raddoppio fino a 2.000 dipendenti degli esuberi gi\u00e0 previsti\nnel nuovo piano dei commissari di fine febbraio. \"A scanso di\nequivoci dico alla controparte che se si presenta con un piano\ndi 2.000 esuberi trover\u00e0 il sindacato bancario schierato.\u00a0\u00a0\u00a0\n\t\t\t\tAbbiamo gestito in sette anni 60mila esuberi nel settore senza\nlicenziamenti, vogliamo fare la stessa trattativa in Carige\nfatta con le altre banche\", dice Giuliano Calcagni, segretario\ngenerale Fisac Cgil. \"Si lascino da parte questioni da ultima\nspiaggia cercando di fare pressioni\", replica a chi fa presente\nche l'acquisizione da parte di Blackrock potrebbe essere l'unica\nsoluzione: \"Non sono abituato a fare una trattativa con la\npistola puntata alla tempia\".", "titolo_articolo": "Carige: a Genova sindacati in presidio", "tags": ["banche", "sindacati", "archiviato", "giuliano calcagni", "person"]}