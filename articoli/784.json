{"categoria": "Calcio", "sottotitolo": "Procedimento per Neymar dopo lite con tifoso", "testo": "Pugno duro della commissione disciplinare francese che ha squalificato per 3 giornate Kylian Mbapp\u00e9, l'attaccante del Psg espulso nella finale di Coppa di Francia contro il Rennes. Colpevole di una bruttissima entrata su Damien Da Silva, Mbapp\u00e9 vede di fatto sfumare la possibilit\u00e0 di competere per la Scarpa d'Oro, il trofeo che celebra il capocannoniere d'Europa. La classifica al momento \u00e8 guidata da Leo Messi con 34 gol, davanti a Mbapp\u00e9 con 30. Pi\u00f9 distante Fabio Quagliarella (23 reti).\u00a0 La commissione disciplinare ha poi aperto un procedimento a carico di Neymar dopo l'alterco con un tifoso durante la premiazione e che \u00e8 sfociata con un pugno al volto del malcapitato.", "titolo_articolo": " Francia, 3 giornate a Mbapp\u00e8", "tags": ["sport", "archiviato", "neymar", "fabio quagliarella", "leo messi", "damien da silva", "person", "psg", "organization"]}