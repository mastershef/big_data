{"categoria": "Giffoni", "sottotitolo": "Per discutere con i ragazzi di intelligenza artificiale", "testo": "SALERNO - Tecnologia e ricerca saranno tra le protagoniste della prima giornata del Giffoni Film Festival, in programma dal 20 al 28 luglio a Giffoni Valle Piana (Salerno). La 48/a edizione prender\u00e0 il via con un ospite d'eccezione: il robot umanoide Pepper che vestir\u00e0 i panni di giurato come \"giffoner 5601\". L'iniziativa \u00e8 stata realizzata in collaborazione con Giffoni Innovation Hub.\nPepper \u00e8 simbolo e strumento della ricerca, quella condotta da Silvia Rossi (che il 20 e il 21 luglio terr\u00e0 un laboratorio dal tema: Artificial Intelligence and Robot programming for Kids), a capo del laboratorio fridericiano di Progetti di Robotica Intelligente e Sistemi Cognitivi Avanzati, che per l'occasione, mostrer\u00e0 la capacit\u00e0 d'interazione del robot con la platea.\nProgettato da SoftBank Robotics, Pepper intratterr\u00e0 i ragazzi e le ragazze del Giffoni Film Festival introducendo il concetto d'intelligenza artificiale, tema chiave di Next Generation, la rassegna d'innovazione interna al Giffoni Film Festival.In collaborazione con:\r\n\t\t\t\t\tGiffoni Film Festival", "titolo_articolo": "Giffoni: tra i giurati anche un robot umanoide", "tags": []}