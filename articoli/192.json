{"categoria": "Real Estate", "sottotitolo": "Se Milano-Cortina avr\u00e0 Olimpiadi potr\u00e0 ospitare anche hockey", "testo": "(ANSA) - MILANO, 19 APR - \"In luglio prevediamo di presentare\nil progetto operativo di bonifica, con la fine del percorso di\napprovazione entro fine anno e di iniziare i lavori nel primo\ntrimestre 2020\". Lo afferma Davide Albertini Petroni, direttore\ngenerale di Risanamento e amministratore delegato di Santa\nGiulia, a proposito dell'iter per la costruzione di un'Arena da\n15mila posti nel quartiere dell'area sud est di Milano, che\npotrebbe ospitare anche l'hockey, se la citt\u00e0 ospiter\u00e0 le\nOlimpiadi invernali 2026.\u00a0\u00a0\u00a0\n\t\t\t\t   La struttura nascer\u00e0 in ogni caso, anche se \u00e8 alta l'attesa\nper il 24 giugno, quando verr\u00e0 ufficializzata la nazione\nospitante. E' destinata a eventi sportivi e musicali e\nrappresenta il primo grande progetto esecutivo per Santa Giulia,\nche potr\u00e0 'trainare' altri interventi. Entro fine giugno\nRisanamento attende anche che i partner di Lendlease esercitino\no meno l'opzione di acquisto dei palazzi che ospitano gli uffici\ndi Sky, con il probabile intervento di un 'fondo di fondi'\nimmobiliari in fase di quotazione.", "titolo_articolo": "Risanamento: Petroni, avvio bonifica per Arena a inizio 2020", "tags": ["aree urbane", "sport", "lavoro", "archiviato", "davide albertini petroni", "santa giulia", "person", "sky", "organization"]}