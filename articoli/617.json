{"categoria": "Hi-tech", "sottotitolo": "Nel primo trimestre \u00e8 al secondo posto del mercato smartphone", "testo": "Huawei si prepara a lanciare la sfida a Samsung e Apple andando oltre il terreno degli smartphone, dove l'azienda cinese nel primo trimestre ha conquistato il secondo posto mondiale scavalcando la Mela e riducendo le distanze con la coreana. In base alle indiscrezioni raccolte dalla testata giapponese Nikkei Asian Review, Huawei sarebbe pronta a esordire nel mercato dei televisori lanciando nel 2019 la prima tv 5G al mondo, e punterebbe anche a entrare nella top-five mondiale dei costruttori di personal computer nell'arco di tre anni.Nel corso del 2019 Huawei - dicono le fonti - porter\u00e0 sugli scaffali una tv compatibile con le nuove reti 5G e a definizione elevatissima: 8K, la pi\u00f9 alta che esiste.Altro campo in cui Huawei vuole imporsi \u00e8 quello dei Pc, dove la societ\u00e0 \u00e8 gi\u00e0 presente con portatili di fascia alta. Secondo Nikkei, l'obiettivo aziendale \u00e8 di triplicare le consegne e diventare uno dei primi cinque costruttori mondiali di computer entro il 2021.La scalata al mercato dei Pc, qualora riuscisse, ricalcherebbe quella gi\u00e0 avvenuta nel mercato degli smartphone, dove Huawei - partita come marchio cinese a basso costo - \u00e8 riuscita a imporsi. Secondo gli analisti di Idc e Strategy Analytics, nel primo trimestre 2019 Huawei ha nuovamente superato Apple nelle consegne di smartphone, piazzandosi al secondo posto alle spalle di Samsung.a gennaio a marzo, per Idc, il mercato globale degli smartphone \u00e8 sceso del 6,6% a 310,8 milioni di unit\u00e0. Samsung ne ha consegnati 71,9 milioni, in calo annuo dell'8%. Huawei ha messo a segno una crescita del 50% raggiungendo i 59,1 milioni di smartphone. Apple ha consegnato 36,4 milioni di iPhone, il 30% in meno rispetto al pari periodo del 2018.", "titolo_articolo": "Huawei sfida Apple e Samsung, ora punta su tv 5G e Pc", "tags": ["televisione", "economia; affari e finanza", "informatica e telecomunicazioni", "archiviato", "huawei", "apple", "samsung", "organization"]}