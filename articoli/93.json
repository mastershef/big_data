{"categoria": "Tecnologia", "sottotitolo": "", "testo": "Perugia per tre giorni sar\u00e0 la capitale del web in occasione della dodicesima edizione della Festa della Rete e dei Macchianera Internet Awards 2018. Dal 9 all'11 novembre il capoluogo umbro ospiter\u00e0 per la prima volta la pi\u00f9 importante manifestazione dedicata al mondo di Internet e consegner\u00e0 gli Oscar della Rete ai personaggi pi\u00f9 amati e scelti dal pubblico. Tanti gli appuntamenti da non perdere: dal #MeToo con Laura Boldrini all'intervista di Marco Salvati, autore televisivo, a Roberto Burioni, medico, accademico e divulgatore scientifico.", "titolo_articolo": "A Perugia Festa della Rete ", "tags": []}