{"categoria": "Nuoto", "sottotitolo": "Alle World series di Indianapolis primato mondiale dell'azzurro", "testo": "(ANSA) - ROMA, 6 APR -  Un altro record del mondo per gli\nazzurri del nuoto paralimpico. Questa volta a stabilire il\nprimato mondiale \u00e8 stato Simone Barlaam (Polha Varese) che, in\noccasione della tappa di Indianapolis delle World Series, ha\nnuotato i 50 stile libero open in 24''63. \"Ero sicuro fin dal\nmattino di fare questo record, mi sentivo molto bene, sapevo\nper\u00f2 di far meglio e sono riuscito a fare quanto auspicato - le\nparole di Simone Barlaam -. Quest'anno avr\u00f2 la maturit\u00e0 e non mi\nsto allenando come vorrei, ma vedere questo risultato \u00e8 una\ngrandissima soddisfazione. Sono felice di aver ottenuto questo\nrisultato soprattutto perch\u00e9 sono partito dalla corsia 1, e si\nsa, da l\u00ec la visibilit\u00e0 \u00e8 davvero limitata, venendo poi da un\n400 stile nuotato sia la mattina che nella finale pomeridiana,\nnon c'erano proprio le condizioni favorevoli per fare un bel 50\nstile e invece...\".", "titolo_articolo": "Nuoto: 50sl, Barlaam record paralimpico", "tags": ["sport", "archiviato", "simone barlaam", "person"]}