{"categoria": "America Latina", "sottotitolo": "La maggioranza delle case crollate era senza autorizzazione", "testo": "In Bolivia, 180 famiglie sono senza casa per una frana avvenuta il 30 aprile nella capitale La Paz.\u00a0\u00a0\u00a0 Tre persone risultano disperse. A riferirlo \u00e8 il sindaco della citt\u00e0, Luis Revilla: 119 famiglie, ha sottolineato, sono state accolte in rifugi abilitati per l'emergenza.\u00a0\u00a0\u00a0 Secondo quanto riferito dal sito del quotidiano boliviano El Deber, delle 68 case che sono crollate, solo 25 erano presenti nelle mappe comunali, solo 15 case erano registrate al catasto municipale e la maggior parte degli edifici non aveva ricevuto l'autorizzazione per la costruzione da parte del comune.\u00a0\u00a0\u00a0 Il disastro \u00e8 stato provocato dalle forti piogge che si sono abbattute marted\u00ec sulla citt\u00e0, e che hanno provocato una infiltrazione d'acqua che ha provocato la frana.", "titolo_articolo": "Bolivia: frana colpisce 180 famiglie", "tags": ["frane; valanghe", "archiviato", "luis revilla", "person"]}