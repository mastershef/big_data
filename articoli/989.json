{"categoria": "Cronaca", "sottotitolo": "Il principale consigliere finanziario di papa Francesco giudicato colpevole di abusi sessuali su due ragazzini ", "testo": "Il cardinale George Pell, principale consigliere finanziario di papa Francesco e ministro dell'Economia vaticano, \u00e8 stato giudicato colpevole da un tribunale in Australia di abusi sessuali su due ragazzini di 13 anni e rischia fino a 50 anni di carcere.\nIl cardinale australiano, 77 anni, \u00e8 il porporato piu' alto in\u00a0grado mai coinvolto in un dossier del genere. E' accusato di abusi compiuti tra\u00a0la fine degli anni Settanta e Ottanta a Ballarat, suo paese di\u00a0nascita, e tra la fine degli anni Novanta e gli inizi del 2000\u00a0nella diocesi di Melbourne, dove era arcivescovo. Qui\u00a0Pell avrebbe molestato i due giovani componenti del coro dopo aver servito messa nella cattedrale di San Patrizio nel 1996, quando all'epoca aveva 55 anni.\nLa giuria ha anche dichiarato che Pell si \u00e8 reso colpevole di aver aggredito in modo indecente uno dei ragazzi in un corridoio pi\u00f9 di un mese dopo. Il cardinale continua a dichiararsi innocente e il suo avvocato prevede di ricorrere in appello.", "titolo_articolo": "George Pell", "tags": []}