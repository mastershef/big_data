{"categoria": "Sport", "sottotitolo": "Tra i motivi le offese scaturite dopo sfida con Trump sul green", "testo": "(ANSA) - ROMA, 29 APR - Insulti e polemiche, Lexi Thompson\ndice addio ai social network. \"Mi prender\u00f2 una pausa -\nl'annuncio dell'americana -. Non \u00e8 stato bello leggere commenti\noffensivi e di dubbio gusto. Ora mi concentrer\u00f2 pi\u00f9 su me\nstessa, magari con un po' pi\u00f9 di privacy\". \nCon oltre 400.000 follower su Instagram, la ventiquattrenne di\nCoral Springs (Florida) ha, ormai dal 2016, un rapporto\ncomplicato con i social network. Gli insulti ricevuti per la\npartita a golf, durante le feste di Pasqua, col presidente degli\nStati Uniti Donald Trump, avrebbero convinto la Thompson ad\nallontanarsi definitivamente dalla rete.", "titolo_articolo": "Golf, Thompson insultata,lascia i social", "tags": ["feste; carnevale", "archiviato", "donald trump", "lexi thompson", "person"]}