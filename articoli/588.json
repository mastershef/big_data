{"categoria": "Arte ", "sottotitolo": "A Macerata durante lavori per realizzazione hub turismo", "testo": "(ANSA) - MACERATA, 30 APR - Durante i lavori per trasformare\ni locali di un ex farmacia nell'edificio del Teatro Lauro Rossi\na Macerata in un hub per l'accoglienza turistica si \u00e8 in gran\nparte sbriciolata l'opera \"Chimismi\" del pittore Wladimiro Tulli\n(1922-2003), esponente del secondo futurismo e dell'astrattismo,\nche si trovava sul soffitto. E' accaduto, riferisce una nota del\nComune, durante la rimozione di parte di un controsoffitto a\nrischio distacco, a causa dell'\"estrema fragilit\u00e0\" del motivo\nfigurativo, \"una decorazione in acrilico su rasatura in gesso,\nnon un affresco, che forma una sorta di pellicola su una base di\nintonaco apprettata su rete metallica\". Le conseguenze sulla\ndecorazione sono state fatte immediatamente valutare\ndall'Ufficio Tecnico del Comune di Macerata alla restauratrice\nMaria Pia Topa. \"Al momento \u00e8 in corso la verifica di quanto sia\npossibile recuperare per lasciare una traccia coerente\ndell'opera\" spiega Topa che in passato ha restaurato opere\ndell'artista maceratese.", "titolo_articolo": "Sbriciolata opera pittore Tulli", "tags": ["pittura", "archiviato", "maria pia topa", "wladimiro tulli", "person"]}