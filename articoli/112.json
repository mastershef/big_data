{"categoria": "Nord America", "sottotitolo": "Delta Air Lines, Financial Times e Bain & Co", "testo": "(ANSA) - WASHINGTON, 3 MAG - Delta Air Lines, Financial Times\ne Bain & Co hanno ritirato la loro sponsorizzazione di un evento\nNew York che doveva onorare il presidente brasiliano Jair\nBolsonaro come persona dell'anno. Delta e Ft non hanno fornito\ndettagli, mentre Bain ha spiegato che \"incoraggiare e celebrare\nla diversit\u00e0 \u00e8 un principio fondamentale\" della compagnia. La\ncerimonia \u00e8 stata spostata alla Camera di commercio\nbrasiliana-americana dopo che il museo di Storia naturale di New\nYork aveva cancellato la prenotazione.\u00a0\u00a0\u00a0\n\t\t\t\t   La mossa delle tre societ\u00e0 \u00e8 un danno di immagine per\nBolsonaro, che sta corteggiando gli Usa di Donald Trump, e un\npossibile boomerang nella campagna del presidente brasiliano per\nattrarre investimenti stranieri.\u00a0\u00a0\u00a0\n\t\t\t\t    Non tutti gli sponsor per\u00f2 hanno fatto marcia indietro: Bank\nof America Merrill Lynch, BNP Paribas, Credit Suisse, Citigroup\ne JPMorgan Chase & Co non hanno fatto sapere se abbandoneranno\nl'iniziativa. Bolsonaro \u00e8 criticato per le sue posizioni\nrazziste, xenofobe e misogine.", "titolo_articolo": "Bolsonaro, sponsor Usa disertano premio", "tags": ["banche", "pubblicit\u00e0", "macroeconomia", "archiviato", "donald trump", "jair bolsonaro", "person", "bank of america merrill lynch", "bain & co", "delta air lines", "jp morgan", "organization"]}