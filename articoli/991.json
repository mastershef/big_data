{"categoria": "Europa", "sottotitolo": "Un capitano di polizia ha confessato uccisione 7 straniere", "testo": "(ANSA) - NICOSIA, 2 MAG - Il ministro della Giustizia\ncipriota, Ionas Nicolau, si \u00e8 dimesso in seguito alle polemiche\nsu presunte carenze nelle indagini su un serial killer, un\ncapitano di polizia che ha confessato di avere ucciso sette\ndonne e ragazze straniere.  \n   Nicolau ha detto di avere preso la decisione per ragioni di\n\"coscienza e principio\", ma ha negato di avere alcuna\nresponsabilit\u00e0 per \"le apparenti carenze\" da parte della polizia\nnella gestione iniziale dei casi delle donne scomparse.\u00a0\u00a0\u00a0\n\t\t\t\t   A suo avviso, invece, le ragioni sono da ricercare in\n\"attitudini e percezioni\" della societ\u00e0 cipriota, evidentemente\nnei confronti degli stranieri, \"che non fanno onore\" al Paese.\u00a0\u00a0\u00a0\n\t\t\t\t   La vicenda ha suscitato grande commozione nella popolazione\ndi Cipro.", "titolo_articolo": "Cipro scossa da caso serial killer", "tags": ["omicidio", "indagine", "archiviato", "polizia di stato", "organization"]}