{"categoria": "Software e App", "sottotitolo": "Se attivata amministratore gruppo pu\u00f2 bloccare alcuni messaggi", "testo": "WhatsApp testa sul campo una funzione per ridurre la diffusione della fake news. Secondo il sito WABetaInfo, con il futuro aggiornamento gli amministratori dei gruppi potranno bloccare definitivamente l'invio di messaggi inoltrati frequentemente grazie ad un'apposita opzione selezionabile dal men\u00f9 impostazioni. Una volta attivata la funzione, nessun membro del gruppo sar\u00e0 pi\u00f9 in grado di inviare questo genere di messaggi che saranno segnalati con la dicitura 'Frequently Forwarded'. Questa funzione \u00e8 stata al momento individuata solo nell'app disponibile su dispositivi Android, non \u00e8 da escludere che in futuro possa approdare anche su iOS.", "titolo_articolo": "WhatsApp testa funzione contro fake news", "tags": ["software", "archiviato", "whatsapp", "organization"]}