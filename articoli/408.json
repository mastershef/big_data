{"categoria": "Nuoto", "sottotitolo": "\"Se vuole avvicinarsi a sport paralimpico dategli mio numero\"", "testo": "(ANSA) - SAUZE D'OULX (TORINO), 14 MAR - Se Manuel Bortuzzo\nvorr\u00e0 avvicinarsi allo sport paralimpico \"dategli il mio\nnumero\". Alex Zanardi, a Sauze d'Oulx per la presentazione del\nprogetto Bmw SciAbile, parla cos\u00ec del nuotatore ferito a Roma\nper uno scambio di persona e tornato in vasca da pochi giorni.\u00a0\u00a0\u00a0\n\t\t\t\t   \"E' una persona che dovr\u00e0 trovare la sua strada e se avr\u00e0\nbisogno di un consiglio sar\u00f2 felice di darglielo - aggiunge\nZanardi - Ma non ho n\u00e9 il diritto n\u00e9 il dovere di indicare a lui\ncome dovr\u00e0 proseguire. La popolarit\u00e0 che gli \u00e8 piovuta addosso\npu\u00f2 essere motivo di molta confusione - conclude il pilota,\npluricampione paralimpico - Dovr\u00e0 essere bravo a capire cosa \u00e8\nimportante per s\u00e9 e quello che \u00e8 importante per gli altri e\nscegliere bene cosa fare. Perch\u00e9 quando le cose ti riescono\nbene, poi puoi diventare anche un esempio per gli altri\".", "titolo_articolo": "Zanardi, Bortuzzo sar\u00e0 esempio per altri", "tags": ["automobili", "archiviato", "alex zanardi", "manuel bortuzzo", "person"]}