{"categoria": "NULL", "sottotitolo": "La questione dei crediti insoluti rimane al centro dell'attenzione vista l'esposizione delle banche italiane e le ... ", "testo": "La questione dei crediti insoluti rimane al centro dell'attenzione vista l'esposizione delle banche italiane e le nuove regole dettate dalla Bce. Ma chi c\u00e8 dietero a un credito deteriorato? Se lo \u00e8 chiesto Abbrevia che ha indagato sulle principali caratteristiche dei debitori, che siano persone fisiche o giuridiche, all'interno del mercato italiano. Ne \u00e8 uscito il DebtScreening, un'analisi quantitativa relativa ai soggetti debitori relativa all'anno 2018.\n \nIl profilo del debitore\nL'identikit del debitore \u00e8 un uomo tra i 35 ed i 54 anni con una occupazione. In ottica di recupero del credito 1 debitore su 2 possiede un reddito da dipendente o da pensione mentre il 43% risulta essere esponente in un'impresa. Dal punto di vista patrimoniale il bene pi\u00f9 facilmente individuabile per la fase di pignoramento \u00e8 il conto corrente (72% dei debitori), seguito dai veicoli (65%) e le propriet\u00e0 immobiliari con il 46%.\n\nL'analisi sulle imprese debitrici restituisce invece delle forme giuridiche pi\u00f9 ricorrenti con le Srl che costituiscono il 48% del campione, mentre dal punto di vista dell'anzianit\u00e0 solo 1 su 10 appartiene alla classe delle neocostituite (da 0 a 3 anni di attivit\u00e0). Altro aspetto \u00e8 quello legato al settore di appartenenza che vede il 21% del campione specializzato nel commercio al dettaglio. Altri settori particolarmente a rischio sono il settore Edile ed il comparto HoReCa (15% e 10% sul totale).", "titolo_articolo": "Crediti insoluti: l'identikit dei debitori tra imprese e privati ", "tags": []}