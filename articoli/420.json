{"categoria": "Hi-tech", "sottotitolo": "Dall'Iit un'arma hi-tech per affrontare i lavori usuranti", "testo": "Avere quattro braccia come il dio Visn\u00f9 per svolgere i compiti pi\u00f9 faticosi con il doppio della forza e la met\u00e0 dello sforzo: il sogno di molti lavoratori potrebbe presto diventare realt\u00e0, grazie al sistema robotico di arti sovrannumerari sviluppato all'Istituto Italiano di Tecnologia (Iit).\nIl dispositivo \u00e8 formato da un imbrago indossabile, simile a uno zaino, a cui sono agganciate due braccia dotate di mani robotiche che il lavoratore pu\u00f2 usare per non affaticare spalla, gomito e polso ogni volta che deve sollevare pesi, compiere movimenti ripetitivi o usare strumenti che generano vibrazioni fastidiose. Alla vigilia della festa dei lavoratori, \u00e8 proprio il rumore di un trapano ad annunciare l'avvio dei primi test del dispositivo nato dalla collaborazione tra i laboratori Hrii (Human Robot Interfaces and physical Interaction) e SoftBots (Soft Robotics for Human Cooperation and Rehabilitation), coordinati rispettivamente da Arash Ajoudani e Antonio Bicchi.\n\"Il pi\u00f9 delle volte i robot vengono progettati per condividere l'ambiente di lavoro con l'uomo in sicurezza, evitando collisioni accidentali o contatti sporadici, ma pochi sono pensati per dare assistenza attiva, ridurre gli sforzi e migliorare la produttivit\u00e0 del lavoratore, ha rilevato\u00a0Ajoudani.\u00a0\"Il nostro obiettivo - ha aggiunto - \u00e8 introdurre nell'industria dei sistemi robotici in grado di aiutare fisicamente i lavoratori a svolgere le proprie mansioni in modo sicuro e confortevole\", spiega Arash Ajoudani.\n\"Si tratta di una questione di grande rilievo, se pensiamo che le patologie del sistema muscolo-scheletrico derivanti dallo svolgimento prolungato e non ergonomico di mansioni usuranti costano all'Unione europea circa 240 miliardi di euro all'anno in termini di perdita di produttivit\u00e0 e assenza per malattia\".\nTutto nel laboratorio ruota intorno al comfort del lavoratore: lo raccontano i ricercatori, mostrando robot che monitorano la fatica fisica dell'uomo e ne prevedono i movimenti in modo da adattarsi alle sue attivit\u00e0, consentendogli di lavorare in maniera pi\u00f9 ergonomica possibile.\n\u00a0\nCi sono anche mani robotiche che offrono l'utensile giusto al momento giusto, riconoscendo perfino se l'operatore \u00e8 destro o mancinoAltre mani\u00a0 capaci di apprendere abilit\u00e0 complesse direttamente dall'uomo per poi eseguirle o addirittura insegnarle ad altri", "titolo_articolo": "Due braccia robotiche in pi\u00f9 per gli operai, contro la fatica  ", "tags": []}