{"categoria": "Mondo", "sottotitolo": "Per 'riaffermare lealt\u00e0 forze armate' al governo chavista", "testo": "(ANSA) - ROMA, 2 MAG - Il presidente del Venezuela Nicolas\nMaduro \u00e8 apparso nuovamente a reti unificate in un video nel\nquale ha marciato insieme a migliaia di soldati dal patio\nd'onore della base militare Fuerte Tiuna di Caracas alla sede\ndel ministero della Difesa, sempre all'interno della base\nmilitare, per \"riaffermare la lealt\u00e0 delle forze armate\" al\ngoverno chavista. La parata, formata da 4.500 soldati secondo\nl'agenzia di stampa statale Avn, ha raggiunto la sede del\nministero, dove il ministro della Difesa Padrino Lopez ha tenuto\nun discorso in cui ha riaffermato la lealt\u00e0 delle forze armate a\nMaduro.\u00a0\u00a0\u00a0\n\t\t\t\t   Intanto, \u00e8 sensibilmente aumentato il numero dei venezuelani\nin fuga verso il Brasile dopo i violenti scontri scoppiati a\nCaracas durante le manifestazioni popolari convocate\ndall'opposizione al governo di Maduro: secondo il sito di\nnotizie G1, in un solo giorno - il 30 aprile scorso - 848\nmigranti venezuelani sono entrati nel Paese sudamericano\nattraverso la citt\u00e0 di confine di Pacaraima.", "titolo_articolo": "Venezuela: Maduro marcia con soldati", "tags": ["forze armate", "migrazioni", "manifestazione", "ministeri; dipartimenti", "archiviato", "padrino lopez", "nicolas maduro", "person", "ministero della difesa", "forze armate", "organization"]}