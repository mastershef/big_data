{"categoria": "Software e App", "sottotitolo": "L'idea di 4 giovani nata durante l'ultimo Sinodo ", "testo": "Un contributo per una Chiesa 4.0: \u00e8 l'intento di 4 ragazzi milanesi, Alessandro e Angelo, studenti di Ingegneria, di Federico che frequenta Giurisprudenza, e di Giacomo, studente di scuola di Design, che hanno voluto dare concretezza all'indicazione di Papa Francesco, ovvero \"abitare l'ambiente digitale\".\nDa qui l'idea, nata proprio durante il Sinodo dei giovani, di realizzare un'app gratuita che mostra la localizzazione delle chiese pi\u00f9 vicine. Con \"DinDonDan\" e\u0300 immediato trovare gli orari di apertura delle chiese, quello delle Messe feriali e festive e gli orari delle confessioni. L'idea - spiegano a Vatican News - e\u0300venuta pensando agli studenti, ai professionisti, e anche alle famiglie di turisti di passaggio, che desiderano andare a messa e non sanno a che ora e dove. Il team di DinDonDan ha recentemente realizzato anche la versione web. \"Dopo pochi mesi di debutto - spiegano - siamo a decine di migliaia di download, a significare la necessita\u0300 sentita per un servizio di questo genere\".\nL'app e\u0300partecipativa e pu\u00f2 essere costantemente aggiornata. Ogni utente pu\u00f2 segnalare modifiche e suggerire l'inserimento di nuove chiese; si trova infine una sezione con testi di Papa Francesco sul significato della messa.", "titolo_articolo": "Arriva DinDonDan, l'app per conoscre orari messe", "tags": []}