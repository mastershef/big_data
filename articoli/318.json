{"categoria": "NULL", "sottotitolo": "Un futuro in mano ai robot? Pura fantasia dicono i datori di lavoro intervistati per la ricerca \u00c2\u00abHumans Wanted: ... ", "testo": "Un futuro in mano ai robot? Pura fantasia dicono i datori di lavoro intervistati per la ricerca \u00abHumans Wanted: Robots Need You\u00bb di ManpowerGroup. \nUn numero mai cos\u00ec alto di aziende (l'87%) ha pianificato di aumentare o mantenere la sua forza lavoro per il terzo anno consecutivo come effetto dei processi di automazione adottati all'interno. L'84% dei datori di lavoro interpellati prevede interventi che mirino allo sviluppo di nuove competenze per i propri dipendenti per il 2020. La trasformazione e lo sviluppo delle competenze \u00e8 quindi il nuovo must. \nE le competenze da acquisire non sono solo tecniche, ma soprattutto trasversali o soft, che si confermano come le pi\u00f9 difficili da insegnare. La ricerca fa emergere difatti come i candidati, ad esempio, che dimostrano di possedere maggiori capacit\u00e0 comunicative, cognitive o creative hanno maggiore possibilit\u00e0 di successo nel corso della propria carriera. Da qui entro il 2030, la richiesta di soft skill sociali ed emotive, aumenter\u00e0 del 22% in Europa. Perci\u00f2 tassello fondamentale nella Talent Strategy delle aziende diventano oggi le soluzioni che prevedono l'utilizzo di strumenti quali assessment, big data e analisi predittiva della performance per definire le competenze complementari, identificare i punti di forza e aiutare i collaboratori a costruire un percorso professionale pi\u00f9 chiaro.\n\n\"Dobbiamo sfatare il mito dei robot come minaccia dei lavoratori\", ha affermato Riccardo Barberis, Amministratore Delegato di ManpowerGroup. \"Non possiamo fermare l'evoluzione tecnologica, ma la nostra responsabilit\u00e0 \u00e8 piuttosto quella di individuare le migliori soluzioni per integrare il lavoro umano con quello delle macchine. Per questo diventa sempre pi\u00f9 importare attrarre e scegliere i Talenti in possesso delle competenze soft pi\u00f9 adatte e che siano in grado di valorizzare al meglio il lavoro delle macchine. L'assessment \u00e8 lo strumento pi\u00f9 prezioso per comprendere il potenziale umano e destinare le persone al ruolo per cui sono pi\u00f9 adatte. L'utilizzo di strumenti scientifici aumenta la probabilit\u00e0 di scegliere la persona giusta per il ruolo pi\u00f9 adatto dal 50% a pi\u00f9 dell'80%. Con questa convinzione abbiamo deciso di potenziare i servizi di assessment attraverso la creazione di un nuovo Assessment Lab che, siamo certi, contribuir\u00e0 a fornire un supporto decisivo alle aziende nella individuazione delle risorse professionali i ruoli per cui sono richieste\".", "titolo_articolo": "Lavoro: entro il 2030 la richiesta di soft skill sociali ed emotive aumenter\u00c3\u00a0 del 22% in Europa ", "tags": []}