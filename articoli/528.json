{"categoria": "Nuoto", "sottotitolo": "Di Hong Kong con passaporto Australia,malore durante allenamento", "testo": "(ANSA) - HONG KONG, 19 MAR - Tragedia nel mondo del nuoto. E'\nmorto a soli 26 anni Kenneth To, atleta di Hong Kong ma con\npassaporto australiano, specialista dello stile libero e dei\nmisti. Il giovane nuotatore ha avuto un malore durante una\nsessione di allenamento in Florida, \u00e8 stato subito trasportato\nin ospedale dove per\u00f2 \u00e8 deceduto, ha fatto sapere l'istituto\nsportivo di Hong Kong.\u00a0\u00a0\u00a0\n\t\t\t\t   To aveva vinto un argento ai mondiali nel 2013, e altre tre\nmedaglie iridate (argento e due bronzi) in vasca corta. Nel\npalmares anche sei podi alle Olimpiadi giovanili di Singapore\nnel 2010, tra cui l'oro nei 400 misti. \"Kenneth era un ragazzo\namato da tutti, gentile e divertente\" il ricordo dell'istituto\nSport di Hong Kong. Non sono chiare le cause della morte.", "titolo_articolo": "Nuoto: muore a 26 anni Kenneth To", "tags": ["morte", "nuoto", "archiviato", "kenneth to", "person"]}