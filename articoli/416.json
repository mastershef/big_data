{"categoria": "Arte ", "sottotitolo": "300 capolavori dal Medioevo al '900 da Magritte a Warhol", "testo": "(ANSA) - TORINO, 3 MAG - Da domani gli amanti dell'arte,\ncontemporanea e non, e del Museo di Arte Contemporanea-Castello\ndi Rivoli, hanno la possibilit\u00e0 di godere di un'incredibile\ncollezione privata di capolavori, oltre 300, dal Medioevo al\nsecolo scorso, raccolti dall'imprenditore Francesco Federico\nCerruti (Genova, 1922-Torino, 2015), nella sua villa di Rivoli.\u00a0\u00a0\u00a0\n\t\t\t\t   Si tratta di opere di maestri quali Magritte, Warhol,\nModigliani, KandinsKij, Morandi, Sironi, Balla, Picabia,\nSavinio, Delaunay, Burri, Batoni, Shiele, Fattori e tanti altri.\u00a0\u00a0\u00a0\n\t\t\t\tLo schivo e bulimico imprenditore non aveva figli, ma amava\nl'arte pi\u00f9 di se stesso. Tanto da desiderare che a godere di\nquel patrimonio, una delle collezioni private pi\u00f9 ricche al\nmondo, fossero tutti gli amanti d'arte. Mandato raccolto dalla\nFondazione Francesco Federico Cerruti, che nel 2017 ha siglato\nl'accordo con il Castello che ora gestisce sia la collezione sia\nla villa. Il pubblico, da domani pu\u00f2 acquistare il biglietto\ninsieme a quello per il Castello e prenotare visite\nguidate.(ANSA).", "titolo_articolo": "Castello Rivoli ingloba Fondazione Cerut", "tags": ["pittura", "archiviato", "francesco federico cerruti", "magritte", "person", "fondazione cerut", "francesco federico cerruti", "organization"]}