{"categoria": "NULL", "sottotitolo": "Nel finale espulso Veretout, viola sempre pi\u00f9 in crisi", "testo": "Con una grande prova di orgoglio l'Empoli batte la Fiorentina 1-0 e tiene ancora vico il sogno salvezza. Grazie ai tre punti conquistati oggi al 'Castellani', la squadra di Aurelio Andreazzoli sale a 32 punti, due in meno dell'Udinese quart'ultimo. Nel lunch match della quart'ultima giornata di campionato, i toscani vincono grazie a una rete di Farias (6/o centro stagionale) al 9' della ripresa, su assist di Di Lorenzo. Male i viola, senza successo per l'11ma gara di fila e senza nerbo: Chiesa, influenzato alla vigilia, \u00e8 entrato solo nella ripresa al posto di Mirallas, dando un po' di brio davanti ma stoppato da un super Dragovski autore di interventi prodigiosi. Da quando \u00e8 arrivato Montella al posto di Pioli, i Viola hanno ottenuto un solo pareggio in campionato, oltre l'eliminazione in Coppa Italia e, tra l'altro, non ancora matematicamente salvi.La cronaca dell'anticipo dell'ora di pranzo.1-0: all'8' del st, colpo di testa di Farias che anticipa Milenkovic (male nell'occasione) su cross di Di Lorenzo\n\u00a0Suo figlio in campo titolare, lui in tribuna in un box privato. Diego Pablo Simeone \u00e8 al Castellani per seguire da vicino il figlio Pablo che scende sul terreno dello stadio di Empoli a fianco di Muriel, viste le non buone condizioni di Chiesa. L'allenatore ha il giorno libero, ieri il suo Atletico Madrid ha perso 3-0 a Barcellona contro l'Espanyol.Le formazioni EmpoliDragowski; Veseli, Silvestre, Nikolaou; Di Lorenzo, Traore', Bennacer, Krunic, Pajac; Caputo, Farias. FiorentinaLafont; Milenkovic, Pezzella, Vitor Hugo; Mirallas, Benassi, Edimilson, Veretout, Biraghi; Simeone, Muriel.", "titolo_articolo": "Serie A: Empoli Fiorentina 1-0 ", "tags": []}