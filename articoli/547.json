{"categoria": "Real Estate", "sottotitolo": "Comodo, 'no all'incentivo 2% progettazione pubblici dipendenti'", "testo": "(ANSA) - ROMA, 19 APR - Dopo la pubblicazione in Gazzetta\nufficiale del Decreto Sblocca cantieri, Fondazione Inarcassa\n(l'organismo degli architetti e ingegneri liberi professionisti\niscritti all'Ente previdenziale delle due categorie tecniche) \nconferma la propria contrariet\u00e0 alla reintroduzione\ndell'incentivo del 2% per le attivit\u00e0 di progettazione ad opera\ndei pubblici dipendenti, e al ricorso all'appalto integrato. Lo\nsi legge in una nota, in cui il presidente Egidio Comodo afferma\nche \"queste misure rappresentano un duro colpo e un attacco alla\ndignit\u00e0 degli architetti e ingegneri liberi professionisti\". La\nreintroduzione dell'incentivo del 2% - aggiunge - rischia\ninfatti di avvantaggiare i soli dipendenti pubblici e svilire il\nruolo dei liberi professionisti, mentre il ricorso all'appalto\nintegrato non ha prodotto in passato vantaggi significativi n\u00e9\nin termini di tempi n\u00e9 in termini di qualit\u00e0 progettuale\".\u00a0\u00a0\u00a0\n\t\t\t\tFondazione Inarcassa, \"anche durante la fase di dibattito\nparlamentare, continuer\u00e0 a vigilare affinch\u00e9 si giunga ad una\nrevisione di queste due norme, lesive per la dignit\u00e0 di\narchitetti e ingegneri liberi professionisti\", conclude Comodo.\u00a0\u00a0\u00a0\n\t\t\t\t(ANSA).", "titolo_articolo": "Sblocca cantieri: Fond. Inarcassa, norme anti-professionisti", "tags": ["cultura (generico)", "professioni", "aree urbane", "grandi opere", "archiviato", "egidio comodo", "person", "fondazione inarcassa", "organization"]}