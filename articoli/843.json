{"categoria": "Real Estate", "sottotitolo": "Al via lavori per nuovo stabile di 20mila metri quadri a Milano", "testo": "(ANSA) - MILANO, 23 APR - Il gruppo Covivio ha ceduto un\nportafoglio di immobili del valore di 263,5 milioni di euro, che\ncomprende un edificio a Milano, pi\u00f9 9 immobili a Roma, Bologna,\nVenezia e in altre citt\u00e0 italiane. Lo si legge in una nota in\ncui viene indicato che il prezzo \u00e8 \"leggermente superiore al\nvalore contabile\" indicato lo scorso dicembre e genera un\nrendimento netto del 4,9%, pari al 4,3% sul canone attuale o\n'passing rent'. Il trasferimento degli immobili sar\u00e0 effettivo\nnel dicembre 2019.\u00a0\u00a0\u00a0\n\t\t\t\t   Covivio ha inoltre chiuso con successo un accordo di affitto\npreliminare ('pre-let') per oltre il 30% del terzo edificio da\n20mila metri quadri che sar\u00e0 sviluppato nell'area di Symbiosis a\nMilano. Il contraente \u00e8 una multinazionale in cerca di una nuova\nsede italiana. L'operazione, secondo il Fondo, \u00e8 un \"ulteriore\npasso avanti verso il completamento dello sviluppo del business\ndistrict\".Il contratto di locazione prevede un canone annuo di 2\nmilioni di euro con una scadenza fissa di 10 anni, pi\u00f9 ulteriori\n6 anni a discrezione dell'inquilino. Il  nuovo edificio vedr\u00e0 un\ninvestimento complessivo di 84 milioni e un rendimento obiettivo\ndel 7% circa.(ANSA).", "titolo_articolo": "Immobiliare: Covivio cede immobili per 263,5 milioni", "tags": ["immobiliaristica", "edilizia residenziale", "cedimento strutturale", "archiviato", "immobiliare covivio", "organization"]}