{"categoria": "Musica ", "sottotitolo": "Sulla via degli Dei, concerti dal 17 al 19 maggio", "testo": "(ANSA) - BOLOGNA, 3 MAG - Un trekking accompagnato dalla\nmusica in Appennino da Bologna a Firenze. E' 'Dei suoni i\npassi', il festival di 'Slow walk' e musica, con la prima tappa\ndal 17 al 19 maggio poi, sul versante toscano, dal 28 al 30\ngiugno. Nel primo fine settimana si percorrer\u00e0 la 'Via degli\nDei' da Bologna (piazza Maggiore) al passo della Futa passando\nper Monzuno e Madonna dei Fornelli. A giugno, la seconda parte\ninvece, a cura di Fondazione fabbrica Europa Firenze, arriver\u00e0\nin piazza della Signoria. \n   Omaggiare e consacrare con la musica una via che nel corso\ndella storia \u00e8 stata solcata da Etruschi e Romani \u00e8 la filosofia\ndei curatori, Carlo Maver, Claudio Carboni e Maurizio Busia. Ad\nogni tappa interverranno diversi musicisti, come il\nclarinettista Achille Succi e il pianista Stefano de Bonis, tra\nchiesette, anfratti, ruderi o corsi d'acqua e nella suggestiva\ncornice del cimitero Germanico, oltre a momenti di letture con\nlo scrittore Paolo Piacentini. \n   Il programma dettagliato www.appenninoslow.it.", "titolo_articolo": "Trekking e musica da Bologna a Firenze", "tags": ["musica", "archiviato", "paolo piacentini", "stefano de bonis", "achille succi", "maurizio busia", "claudio carboni", "carlo maver", "germanico", "person"]}