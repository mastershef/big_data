{"categoria": "Basket", "sottotitolo": "A causa ingresso di Gerasimenko nella nuova compagine societ\u00e0", "testo": "(ANSA) - BOLOGNA, 29 APR - L'Assemblea della Lega Basket di \nSerie A, \"ha deliberato la esclusione dalla LBA del club\nAuxilium Pallacanestro Torino. La decisione \u00e8 stata adottata per\ncondotta incompatibile con la permanenza nella Lega alla luce\ndell'ingresso nella nuova compagine societaria proprietaria del\nclub torinese di Dimitry Gerasimenko, gi\u00e0 proprietario della\nPallacanestro Cant\u00f9 sino al febbraio 2019\". E' quanto afferma la\nstessa Lega Basket, in una nota. \"Nell'assumere la loro\ndecisione, i club hanno valutato la rilevanza, ai fini\nassociativi, del fatto secondo cui un soggetto non pu\u00f2\nsubentrare nella compagine sociale di un club senza tenere conto\ndella situazione di indebitamento dallo stesso causata, nella\nstessa stagione sportiva, nei confronti di un'altra associata\".\u00a0\u00a0\u00a0\n\t\t\t\t\"La delibera - viene evidenziato - sar\u00e0 inviata alla Fip per i\nrelativi provvedimenti in merito alla partecipazione del club al\ncampionato di Serie A\".", "titolo_articolo": "Basket: Assemblea Lega esclude Torino", "tags": ["basket", "sport", "archiviato", "dimitry gerasimenko", "person", "auxilium pallacanestro torino", "organization"]}