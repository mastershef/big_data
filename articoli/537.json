{"categoria": "Calcio", "sottotitolo": "Il Torino nel derby senza Iago Falque", "testo": "\"Purtroppo per la Juventus non siamo da sottovalutare. E ho sentito che giocano Chiellini e Bonucci, due fuoriclasse della difesa, questo la dice tutta\". Cos\u00ec Walter Mazzarri alla vigilia del derby nel quale il Torino si gioca una fetta d'Europa. \"Se riusciremo nel loro stadio a giocare alla pari, dopo ci potremo davvero sentire squadra importante. E se finiamo bene le ultime 4 partite, avremo bruciato le tappe\", aggiunge il tecnico granata. Nel Toro non giocher\u00e0 Iago Falque, fermato dal riacutizzarsi del dolore al ginocchio.", "titolo_articolo": "Mazzarri, Juve non ci sottovaluta", "tags": ["calcio", "archiviato", "iago falque", "walter mazzarri", "person", "juventus", "torino", "organization"]}