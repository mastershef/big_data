{"categoria": "Mondo", "sottotitolo": "Raffiche di vento fino a 205 km orari, per ora nessuna vittima", "testo": "(ANSA) - NEW DELHI, 3 MAG - Il ciclone Fani ha raggiunto\nquesta mattina la costa orientale dell'India con forti piogge e\nraffiche di vento fino a 205 km orari: circa 1,2 milioni di\npersone sono state evacuate dalle zone pianeggianti dello Stato\ndi Odisha.\u00a0\u00a0\u00a0\n\t\t\t\t   Per il momento non si segnalano vittime ne' feriti. Si tratta\ndel pi\u00f9 forte ciclone mai registrato dal 1999, quando un ciclone\nprovoc\u00f2 circa 10.000 morti nello stesso Stato.\u00a0\u00a0\u00a0\n\t\t\t\t   Il ciclone ha colpito soprattutto la citt\u00e0 turistica di Puri,\ndove secondo le previsioni i venti resteranno fortissimi per le\nprossime tre ore. Molte zone risultano allagate, migliaia di\nalberi sono stati sradicati, pali della luce spezzati, tetti\nscoperchiati e un numero imprecisato di case \u00e8 stato distrutto.\u00a0\u00a0\u00a0\n\t\t\t\tFani si sta spostando in queste ore in direzione nordest, verso\nle coste del Bangladesh.", "titolo_articolo": "India: Fani,evacuate 1,2 milioni persone", "tags": ["tempeste vento", "disastri; incidenti", "morte", "archiviato", "fani", "person"]}