{"categoria": "Mondo", "sottotitolo": "Nel carcere di Belmarsh 'accanto a criminali violenti'", "testo": "(ANSA) - LONDRA, 2 MAG - Le condizioni di detenzione di\nJulian Assange, nel carcere di massima sicurezza britannico di\nBelmarsh, accanto a criminali condannati per reati violenti e di\nterrorismo, sono \"spaventose\". Lo ha denunciato l'attuale\ndirettore di Wikileaks, il giornalista investigativo islandese\nKristinn Hrafnsson, parlando a Londra a un folto gruppo di\nsostenitori dell'attivista australiano rimasti a protestare al\ngrido di \"gi\u00f9 le mani da Julian Assange\" di fronte alla sede\ndella Westminster Magistrates Court di Londra dopo la prima\nudienza tenutasi oggi sulla richiesta di estradizione negli Usa.\u00a0\u00a0\u00a0\n\t\t\t\t   Il fondatore di Wikileaks viene tenuto \"in isolamento\" e in\nuna situazione \"inaccettabile\", ha detto Hrafnsson parlando al\nfianco dell'avvocato difensore Jennifer Robinson, in una\nstruttura sovraffollata, aperta nel 1991 e indicata in un\nrapporto del 2018 come teatro di violenze crescenti.", "titolo_articolo": "Assange: Wikileaks,condizione spaventosa", "tags": ["giustizia", "carceri", "estradizione", "arresto", "archiviato", "jennifer robinson", "julian assange", "person", "wikileaks", "organization"]}