{"categoria": "Europa", "sottotitolo": "Presidente Ecuador al Guardian, violate le condizioni dell'asilo", "testo": "Julian Assange ha ripetutamente violato le condizioni dell'asilo e ha cercato di usare l'ambasciata ecuadoriana a Londra come un \"centro di spionaggio\". E' quanto sostiene il presidente dell'Ecuador, Len\u00edn Moreno, in un'intervista al Guardian, la prima concessa a un media in inglese da quando il fondatore di Wikileaks \u00e8 stato espulso. Moreno ha negato di aver agito per rappresaglia per il modo in cui erano stati fatti trapelare documenti che riguardano la sua famiglia e ha detto di essere dispiaciuto che Assange abbia usato l'ambasciata per interferire nelle democrazie di altri Paesi. \"Qualsiasi tentativo di destabilizzare \u00e8 un atto riprovevole per l'Ecuador perch\u00e9 siamo una nazione sovrana e rispettosa della politica di ogni Paese\", ha detto Moreno. \u00c8 un peccato che, dal nostro territorio e con il permesso delle autorit\u00e0 del precedente governo, siano state fornite strutture all'interno dell'ambasciata ecuadoriana a Londra per interferire nei processi di altri Stati\", ha aggiunto.", "titolo_articolo": "Assange: Moreno, creato base spionaggio", "tags": ["interviste dirigenti", "archiviato", "moreno assange", "moreno len\u00edn", "julian assange", "person", "wikileaks", "organization"]}