{"categoria": "Medio Oriente", "sottotitolo": "Cavusoglu, 'dialogo con Erdogan \u00e8 positivo anche con disaccordi'", "testo": "(ANSA) - ISTANBUL, 2 MAG - Il presidente americano Donald\nTrump intende recarsi prossimamente in Turchia, e anche se una\ndata definitiva verr\u00e0 fissata solo \"nei prossimi giorni\" una sua\nvisita potrebbe tenersi a luglio. Lo ha detto il ministro degli\nEsteri turco Mevlut Cavusoglu in una conferenza stampa congiunta\nad Ankara con il suo omologo paraguaiano Luis Alberto\nCastiglioni.\u00a0\u00a0\u00a0\n\t\t\t\t   \"I colloqui telefonici\" tra Trump e il presidente turco Recep\nTayyip Erdogan \"sono molto positivi - ha detto -. Finora hanno\ndiscusso numerosi temi su cui eravamo in disaccordo in\nun'atmosfera positiva e sincera. Il nostro presidente ha\ninvitato ancora una volta Trump nel nostro Paese\", ha aggiunto.\u00a0\u00a0\u00a0\n\t\t\t\t\"Ci hanno informato che cercher\u00e0 di vedere se pu\u00f2 venire in\nTurchia subito dopo\" la visita in Inghilterra e Francia per\nl'anniversario dello sbarco in Normandia, \"ma sembra che\npreferisca fare una visita ufficiale pi\u00f9 tardi, un mese dopo\",\nha concluso il ministro turco.", "titolo_articolo": "Turchia: visita Trump forse a luglio", "tags": ["ministeri; dipartimenti", "archiviato", "trump", "recep tayyip erdogan", "luis alberto castiglioni", "mevlut cavusoglu", "donald trump", "person"]}