{"categoria": "Economia", "sottotitolo": "1,2 mln cittadini gi\u00e0 visualizzata. Click definitivo entro 23/7", "testo": "In poco pi\u00f9 di due settimane 1,2 milioni di cittadini hanno visualizzato la propria dichiarazione dei redditi precompilata per consultare i dati caricati dal Fisco e tenersi pronti alla \"fase due\", per un totale di 1,7 milioni di accessi. Da oggi \u00e8 possibile, infatti, accettare o modificare e inviare il 730/2019 e intervenire sul modello Redditi, che potr\u00e0 essere trasmesso a partire dal 10 maggio. Dal 15 aprile, giorno in cui l'Agenzia delle Entrate, con il supporto del partner tecnologico Sogei, ha reso disponibili i modelli in modalit\u00e0 di consultazione, i pi\u00f9 attivi in termini assoluti sono stati i contribuenti della Lombardia (in 289mila hanno gi\u00e0 visualizzato la dichiarazione), seguiti da quelli del Lazio (162mila) e del Piemonte (115mila). Mancano ancora pi\u00f9 di due mesi e mezzo alla prima scadenza: per l'invio definitivo, infatti, c'\u00e8 tempo fino al 23 luglio se si utilizza il 730 e fino al 30 settembre 2019 se si usa Redditi. Lo comunica l'Agenzia delle Entrate.", "titolo_articolo": "Ok a invio del 730 per la precompilata", "tags": ["finanze; tasse", "archiviato", "sogei", "person", "agenzia delle entrate", "organization"]}