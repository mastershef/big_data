{"categoria": "Internet e Social", "sottotitolo": "C'\u00e8 una emoji dedicata", "testo": "Twitter sostiene la campagna dell'Unione europea per incoraggiare il voto in vista dell'appuntamento del 26 maggio prossimo. Attiva in italiano l'hashtag #StavoltaVoto con una emoji speciale dedicata. La campagna #ThisTimeImVoting dell'Ue \u00e8 declinata in 25 lingue diverse, illustra le questioni e i problemi dell'Unione Europea e come ogni singolo voto possa avere un impatto importante sulle condizioni di vita dei cittadini dell'Unione stessa.\n\"Siamo lieti di supportare una campagna cos\u00ec importante e ci impegneremo per amplificare il pi\u00f9 possibile il messaggio principale e la call-to-action per i cittadini: andate a votare\", spiega Karen White, Director of Public Policy for Twitter Europe. \"Quest'anno le Elezioni Europee rappresentano il secondo esercizio democratico per dimensioni nel mondo e avranno un impatto significativo sulle prospettive geopolitiche della regione e sulle priorit\u00e0 per i prossimi cinque anni - continua -. E' quindi fondamentale che i cittadini di ogni et\u00e0 facciano sentire la propria voce e che spingano altri a fare altrettanto.\nLa campagna #ThisTimeImVoting incoraggia le persone a prendere un impegno e andare a votare. Attraverso l'adesione a questa campagna si partecipa a una conversazione pubblica di grandissime dimensioni e si ricorda a chi legge l'importanza di esercitare il proprio diritto di voto\".", "titolo_articolo": "Europee: Twitter sostiene campagna Ue con #StavoltaVoto", "tags": ["politica", "elezioni", "voto", "archiviato", "karen white", "person", "thistimeimvoting", "unione europea", "twitter inc.", "organization"]}