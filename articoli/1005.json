{"categoria": "Asia", "sottotitolo": "Per la regia di Baz Luhrmann", "testo": "(ANSA) - SYDNEY, 2 MAG - Sar\u00e0 girato nella Gold Coast del\nQueensland in Australia il film sulla vita di Elvis Presley,\naffidato alla regia di Baz Luhrmann, noto per film come Romeo\nand Juliet, The Great Gatsby, Moulin Rouge e Australia. La\nproduzione sar\u00e0 basata negli studi di Village Roadshow con\ninizio entro fine anno, riferisce la radio nazionale australiana\nAbc.\u00a0\u00a0\u00a0\n\t\t\t\t   Il vincitore di due Oscar Tom Hanks ha gi\u00e0 firmato per il\nruolo del manager di Elvis, Colonnello Tom Parker, mentre \u00e8 in\ncorso una ricerca globale per l'attore che dovr\u00e0 interpretare\nThe King.\u00a0\u00a0\u00a0\n\t\t\t\t   Luhrmann si \u00e8 dichiarato entusiasta di tornare a girare in\nQueensland, che ha descritto come \"un ambiente creativo propizio\nper realizzare questo film\", mentre la premier del Queensland\nAnnastacia Palaszcuk ha detto in parlamento che la produzione\npotr\u00e0 creare 900 posti di lavoro locali fra produzione dei set,\ndesign dei costumi e approvvigionamento.", "titolo_articolo": "Film su Elvis sar\u00e0 girato in Australia", "tags": ["cinema", "musica", "archiviato", "annastacia palaszcuk", "tom parker", "oscar tom hanks", "baz luhrmann", "elvis presley", "romeo", "juliet", "person", "american broadcasting companies", "organization"]}