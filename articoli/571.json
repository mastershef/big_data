{"categoria": "Hi-tech", "sottotitolo": "Studio in ospedali pediatrici Australia, dolore ridotto fino 60%", "testo": "La realt\u00e0 virtuale per distrarre e calmare i bambini terrorizzati da iniezioni, prelievi di sangue e cannulazioni intravenose, riducendo il loro dolore e il livello d'ansia. A fare indossare i visori che riproducevano le onde de mare che si infrangevano e pesci che brucavano tra gli scogli due ospedali pediatrici di Melbourne che hanno utilizzato la tecnologia su oltre 250 bambini di et\u00e0 fra 4 e 11 anni. Nella ricerca, pubblicata sul Journal of Pediatrics, l'uso della realt\u00e0 virtuale ha ridotto il dolore del 41-60%, l'ansia del 35-45% e il livello di angoscia dei genitori fino al 75%. E la maggior parte dei bambini voleva continuare.\nSecondo lo specialista di dolore pediatrico Simon Cohen, cha ha guidato il progetto, la sperimentazione ha dimostrato i benefici della distrazione nella gestione del dolore per i bambini. \"Il ricordo di una precedente esperienza dolorosa ha una forte influenza sull'esperienza di dolore durante procedure successive\", scrive. \"Intervenendo su queste esperienze, possiamo aiutare sia i bambini sia i genitori quando sono richiesti trattamenti necessari ma dolorosi, che provocano ansia\".", "titolo_articolo": "Realt\u00e0 virtuale distrae bimbi da ansia iniezioni", "tags": ["pediatria", "archiviato", "simon cohen", "person"]}