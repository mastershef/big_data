{"categoria": "PMI", "sottotitolo": "On line 12 mila piccole e medie imprese (+20% rispetto al 2017)", "testo": "(ANSA) - ROMA, 9 APR -  A fine 2018 le piccole e medie\nimprese italiane che vendono i propri prodotti su Amazon erano\noltre 12.000, con un aumento del 20% rispetto al 2017, con\nprodotti venduti all'estero per 500 milioni di euro con una\ncrescita del 50% sull'anno precedente. A fare i conti una nota\ndel colosso delle vendite on line.\u00a0\u00a0\u00a0\n\t\t\t\t    Secondo i dati le imprese italiane vendono i loro prodotti\nsoprattutto in Europa. Inoltre quasi il 50% di tutti i prodotti\npresenti nei centri di distribuzioni italiani di Amazon sono\ndestinati alle aziende terze che vendono su Amazon e il numero\ndei venditori che si avvantaggiano dei servizi di logistica di\nAmazon in Italia \u00e8 cresciuto di oltre il 35% nel 2018.\u00a0\u00a0\u00a0\n\t\t\t\t   \"Le piccole e medie imprese sono parte integrante del DNA di\nAmazon e vogliamo sostenerle nel processo di digitalizzazione\ncos\u00ec come aiutarle a reinvestire sia nella propria attivit\u00e0 sia\nnelle comunit\u00e0 locali attraverso la creazione di nuovi posti di\nlavoro\", sostiene Mariangela Marseglia, Country Manager di\nAmazon in Italia e Spagna. \"Le PMI si integrano perfettamente\nnel business retail e continueremo ad supportarle nella vendita\nsu Amazon in quanto sono il motore dell'economia italiana\".\u00a0\u00a0\u00a0\n\t\t\t\t(ANSA).", "titolo_articolo": "Amazon: in crescita affari pmi italiane", "tags": ["acquisti", "editoria", "mercati; borse", "internet", "archiviato", "mariangela marseglia", "person", "direzione nazionale antimafia", "amazon", "organization"]}