{"categoria": "Teatro ", "sottotitolo": "Il 9 maggio inaugura stagione Inda, il 7 dicembre alla Scala", "testo": "(ANSA) - SIRACUSA, 2 MAG - Davide Livermore, regista\ntorinese, in questi giorni \u00e8 a Siracusa per le ultime prove di\n\"Elena\" di Euripide, che il 9 maggio inaugura la stagione 2019\ndell'Inda. Testo arduo, difficile da mettere in scena, che viene\nrappresentato solo per la seconda volta negli ultimi 40 anni, ma\ndi Livermore si dice che non ci sia testo che non riesca a\ndomare e ora pu\u00f2 vantare anche una doppia inaugurazione alla\nScala, lo scorso anno con \"Attila\" di Verdi, e il prossimo 7\ndicembre con \"Tosca\" di Puccini. Del musicista di Lucca dice che\n\"\u00e8 la chiave di volta del '900, anticipa il cinema: il secondo\natto di Tosca \u00e8 degno del migliore capolavoro di Hitchcock. Ma\nnon dimentichiamo che il 70% della musica da film deve qualcosa\na Puccini\". \n   Dopo Siracusa Livermore sar\u00e0 impegnato in \"Anna Bolena\" a\nSidney e in un \"Don Carlos\" in Kazakistan. Poi, a dicembre, la\nScala.", "titolo_articolo": "Livermore prova \"Elena\" a Siracusa", "tags": ["musica", "cinema", "archiviato", "davide livermore", "alfred hitchcock", "euripide", "giacomo puccini", "giuseppe verdi", "elena", "attila", "tosca", "person"]}