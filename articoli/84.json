{"categoria": "Mondo", "sottotitolo": "", "testo": "(ANSA) - FIRENZE, 03 MAG - \"Dobbiamo continuare con\nl'allargamento\" della Ue: \"I Balcani occidentali aspettano di\nessere accettati\". Lo ha affermato Klaus Iohannis, presidente\ndella Romania, intervenendo alla conferenza europea 'The State\nof the Union' in corso a Firenze.\u00a0\u00a0\u00a0\n\t\t\t\t   \"Dobbiamo rendere la nostra Unione non solo pi\u00f9 grande - ha\nproseguito - dobbiamo renderla pi\u00f9 forte: e quando dico renderla\npi\u00f9 forte non intendo solo rendere l'economia pi\u00f9 forte, ma\nmigliorarne la sicurezza, rendere le procedure pi\u00f9 facili per i\ncittadini europei e avere anche un'integrazione migliore in\nEuropa\".\u00a0\u00a0\u00a0\n\t\t\t\t   L'allargamento alla Romania \"\u00e8 stato un passo importante,\nforse il passo pi\u00f9 importante per il mio Paese negli ultimi\ndecenni. Le ultime ondate di allargamento non solo hanno\nmigliorato la situazione per i nuovi paesi, ma l'allargamento ha\nanche contribuito a un progresso positivo per l'Unione, per la\n'vecchia Europa'\".(ANSA).", "titolo_articolo": "Ue: Iohannis,continuare allargamento con Balcani occidentali", "tags": ["sicurezza cittadini", "archiviato", "klaus iohannis", "person", "unione europea", "organization"]}