{"categoria": "Mondo", "sottotitolo": "Media: in cambio di fornitura armi da Parigi", "testo": "(ANSA) - BEIRUT, 3 MAG - Il governo iracheno ha raggiunto un\naccordo con la Francia per tenere in Iraq centinaia di jihadisti\ndell'Isis, catturati durante le recenti battaglie nella Siria\nsud-orientale, in cambio di forniture di armi francesi. \n   Lo riferiscono i media di Baghdad, secondo cui il premier\niracheno, Adel Abdel Mahdi, in visita a Parigi, si \u00e8 accordato\ncol presidente francese, Emmanuel Macron.\u00a0\u00a0\u00a0\n\t\t\t\t   L'accordo prevede che l'Iraq\nprocessi e, con molta probabilit\u00e0, giustizi centinaia di membri\ndell'Isis di nazionalit\u00e0 francese. \n   Nelle scorse settimane, circa 20 jihadisti francesi dell'Isis\nerano stati consegnati dalle forze curdo-siriane all'Iraq, che\naveva raggiunto un accordo preliminare con Parigi per non\ninviare in Francia i presunti terroristi.", "titolo_articolo": "Iraq terr\u00e0 foreign fighter francesi Isis", "tags": ["governo nazionale", "criminalit\u00e0", "archiviato", "emmanuel macron", "adel abdel mahdi", "isis", "person"]}