{"categoria": "Europa", "sottotitolo": "Membro Tory locale la attacca. Premier, elezioni 'difficili'", "testo": "(ANSA) - ROMA, 4 MAG - \"Perch\u00e9 non ti dimetti? Il Congresso\nNazionale\" dei conservatori \"non ti vuole, noi non ti vogliamo\":\n\u00e8 stata contestata cos\u00ec la premier britannica Theresa May,\nall'indomani del voto locale parziale di gioved\u00ec nel Regno Unito\nche ha punito sia il suo partito, sia quello all'opposizione,\nsullo sfondo dello stallo sulla Brexit.\u00a0\u00a0\u00a0\n\t\t\t\t   May si trovava ieri nel Galles per un intervento al convegno\ndei conservatori di Clwyd South: la premier aveva appena\nringraziato la platea e si preparava a parlare quando un membro\ndei Tory locali - Stuart Davies - si \u00e8 alzato in piedi e ha\ncominciato a gridare. May ha abbozzato un sorriso e un piccolo\ncoro dalla platea ha chiesto che il contestatore fosse\nallontanato al grido di \"Out!, Out!\".\u00a0\u00a0\u00a0\n\t\t\t\t   Davies, 71 anni, \u00e8 stato scortato fori dalla sala da un\nmembro della sicurezza e successivamente, parlando con i\ngiornalisti, ha detto che la premier dovrebbe dimettersi\n\"adesso\": \"Sono furioso per quello che ha fatto al nostro\npartito. Per dirla senza mezzi termini sta mentendo\".", "titolo_articolo": "Brexit: May contestata, 'dimettiti'", "tags": ["politica", "voto", "archiviato", "stuart davies", "brexit may", "theresa may", "person"]}