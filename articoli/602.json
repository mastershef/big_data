{"categoria": "Cronaca", "sottotitolo": "Fabrizio \u00e8 nella lista civica vicina al centrosinistra a Lozza", "testo": "(ANSA) - MILANO, 4 MAG - Il figlio minore di Roberto Maroni,\nl'ex ministro dell'Interno ed ex governatore della Lombardia\ndella Lega, \u00e8 candidato nella lista civica che sostiene Giuseppe\nLicata, il sindaco uscente del Pd di Lozza, comune nel\nVaresotto, e che si \u00e8 ripresentato alle prossime elezioni.\u00a0\u00a0\u00a0\n\t\t\t\t   Lo riporta oggi il quotidiano 'La Prealpina' spiegando che\nFabrizio Maroni, 19 anni, studente di scienze politiche, con il\nsogno di \"fare il giornalista e non il politico di professione\",\nha scelto di \"mettersi a disposizione della comunit\u00e0\" e tenter\u00e0\ndi entrare nel consiglio comunale di Lozza non a fianco del\nCarroccio ma per l'area del centrosinistra.", "titolo_articolo": "Figlio Maroni candidato contro Lega", "tags": ["elezioni", "candidato", "archiviato", "fabrizio maroni", "giuseppe licata", "roberto maroni", "person", "lega", "partito democratico", "organization"]}