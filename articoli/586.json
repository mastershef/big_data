{"categoria": "Tv ", "sottotitolo": "L'attore aveva 52 anni. Pochi giorni fa un ictus", "testo": "Luke Perry, il Dylan della serie cult degli anni Novanta 'Beverly Hills, 90210', \u00e8 morto nel pomeriggio a Los Angeles.\nGioved\u00ec scorso, l'attore era stato colpito da un ictus. Aveva 52 anni.\nAddio a Luke Perry, il Dylan di Beverly Hills\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\nLuke Perry era conosciuto per i suoi ruoli non solo nella serie tv \"Beverly Hills 90210\", ma anche \"Riverdale\". Nato a Mansfield, in Ohio, nel 1966 Perry si era trasferito a Los Angeles dopo il liceo per inseguire il sogno della recitazione.\u00a0\nLA SIGLA di\u00a0Beverly Hills, 90210\n\nLa sua carriera televisiva \u00e8 iniziata ad appena 16 anni, in alcune soap opera, ma \u00e8 il 1990 a segnare la svolta: a dargli la popolarit\u00e0 il ruolo dell'affascinante e solitario Dylan McKay nella serie per teenager \"Beverly Hills, 90210\", arrivata in Italia due anni dopo e diventata un fenomeno cult degli anni Novanta. Milioni di ragazzine hanno sofferto seguendo le sue storie d'amore tumultuose con Brenda (interpretata da Shannen Doherty) e Kelly (interpretata da Jennie Garth).\nLuke Perry \u00e8 stato ricoverato lo stesso giorno in cui Fox ha annunciato una reunion con sei nuovi episodi, per la quale era stata annunciata la presenza dei colleghi dell'epoca, ma non la sua: Jason Priestley, Jennie Garth, Ian Ziering, Gabrielle Carteris, Brian Austin Green e Tori Spelling.\nDopo alcune esperienze al cinema, dal 2016 era tornato alla tv, nella serie Riverdale.", "titolo_articolo": "E' morto Luke Perry, il Dylan di 'Beverly Hills 90210'", "tags": []}