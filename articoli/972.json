{"categoria": "NULL", "sottotitolo": "Il nuovo batte l'esistente nel mercato abitativo delle principali citt\u00c3\u00a0 italiane. A dirlo \u00c3\u00a8 un recente studio ... ", "testo": "Il nuovo batte l'esistente nel mercato abitativo delle principali citt\u00e0 italiane. A dirlo \u00e8 un recente studio pubblicato da Abitare.Co dove emerge come le vendite di nuove abitazioni siano state le grandi protagoniste del 2018. Oltre alle dinamiche Milano (+14,55), Roma (+13%), Torino (+11,3%) e Bologna (+9,7%) si trova una Napoli a sorpresa particolarmente scattante che registra l'aumento pi\u00f9 alto, ben il 15,2%. \n\nLa tendenza viene confermata anche dalla ricerca condotta da Habitisimo: ben il 48% degli intervistati che hanno dichiarato di aver comprato un immobile sostiene infatti si tratti di un'abitazione di nuova costruzione contro il 24% che dichiara di aver acquistato un'abitazione di seconda mano. Dati che si discostano di molto da quelli registrati nel 2017 dove ad aver acquistato una nuova casa era solo il 15% degli italiani intervistati.\n\nMa quale tipologia di nuova costruzione? \nInteressante notare come circa un 9% si tratta di case prefabbricate, contro il 5% dell'anno precedente, segno che anche in Italia questa tendenza sta avendo sempre pi\u00f9 successo. A richiederle soprattutto Trento e Sardegna con il 23% e il 14% delle richieste rispettivamente.\n\nAltra richiesta in aumento sono gli appartamenti dedicati al cohousing ovvero insediamenti abitativi composti da appartamenti privati e spazi comuni destinati all'uso collettivo con il 3% del totale delle richieste. Mentre continuano ad essere a capo delle richieste le abitazioni bifamiliari con il 44%.", "titolo_articolo": "Immobiliare: le pi\u00c3\u00b9 richieste sono le nuove costruzioni, cresce il prefabbricato ", "tags": []}