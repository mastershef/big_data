{"categoria": "Giffoni", "sottotitolo": "", "testo": "Giffoni Experience lancia un' iniziativa unica nel suo genere rivolta a ragazze e ragazzi di et\u00e0 compresa tra i 15 e i 25 anni: diventare i portavoce di Giffoni in Italia, dando volto, voce, corpo ed entusiasmo e diventando dei punti di riferimento nel proprio territorio, aprendo a scuole, Universit\u00e0 e a tutta la loro comunit\u00e0 l'universo Giffoni. Tra i requisiti richiesti aver gi\u00e0 partecipato come juror o masterclasser al Giffoni Film Festival ed essere curiosi, intraprendenti e determinati.\nIl regolamento si pu\u00f2 visionare al seguente link: https://www.giffonifilmfestival.it/diventa-giffoni-ambassador.html. \"Questo nuovo modello di organizzazione di Giffoni Idea - spiega il direttore Claudio Gubitosi - sceglie di ripartire dal basso, coinvolgendo personalmente coloro che rappresentano il pilastro e il cuore di tutti i nostri sforzi: i giffoners, ragazzi che amano e vivono il Festival e che condividono visioni, valori e mission di Giffoni Experience. Il lavoro per le celebrazioni del cinquantennale di Giffoni, infatti, che avverr\u00e0 nel 2020 - continua Gubitosi - \u00e8 gi\u00e0 cominciato: sceglieremo tra quest'anno ed il prossimo 50 paesi e citt\u00e0 italiane, in cui i giffoners si trasformeranno in Ambassador, diventando portavoce ufficiale dell'esperienza Giffoni. L'obiettivo \u00e8 quello di diffondere - con il nostro supporto - la bellezza dell'essere un giffoner, partecipando a eventi esclusivi e diventando parte integrante di Giffoni\".\n\u00a0In collaborazione con:\r\n\t\t\t\t\tGiffoni Film Festival", "titolo_articolo": "Cinema: da Giffoni partono giovani Ambassador", "tags": []}