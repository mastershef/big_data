{"categoria": "Dalla Cina", "sottotitolo": "", "testo": "(ANSA-XINHUA) - PECHINO, 29 APR - L'Amministrazione Nazionale\ncinese dell'Immigrazione ha annunciato una serie di accordi\nconclusi per facilitare il transito ai partecipanti ai progetti\nBelt&Road, tra i Paesi aderenti all'iniziativa coinvolti nella\nsua attuazione. Lo ha rivelato in conferenza stampa Qu Yunhai,\nvice responsabile dell'amministrazione cinese.\u00a0\u00a0\u00a0\n\t\t\t\t   Queste intese riguardano i veicoli e i cittadini di questi\nPaesi impegnati in progetti, conferenze, attivit\u00e0 e nella\ncooperazione nell'ambito della nuova via della Seta. Per\nfacilitare l'accesso a queste persone, sia cinesi che straniere,\ne alle vetture sono stati creati alcuni canali dedicati in 12\nposti di frontiera aeroportuali, compresi gli scali di Pechino,\nShanghai, Guangzhou e Shenzhen, e in 6 valichi di confine\nterrestri, compresi quelli di Manzhouli e Horgos.\u00a0\u00a0\u00a0\n\t\t\t\t   Secondo l'amministrazione cinese, una serie di procedure\nspeciali sono disponibili per i cittadini coinvolti\nnell'attuazione dell'iniziativa, che potranno ora richiedere\ncertificati urgenti, di gruppo o al di fuori del consueto orario\ndi lavoro. (ANSA-XINHUA)", "titolo_articolo": "Accordi per facilitare transito persone lungo via della Seta", "tags": ["alleanze", "quotidiani e periodici", "mass media", "archiviato"]}