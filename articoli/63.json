{"categoria": "Tecnologia", "sottotitolo": "", "testo": "Torna il Web Marketing Festival, il pi\u00f9 grande sull'innovazione digitale e sociale, in programma dal 20 al 22 giugno al Palacongressi di Rimini. Nella passata edizione ha registrato oltre 18.000 presenze in tre giorni, pi\u00f9 di 60 eventi, 400 tra espositori e partner e altrettanti speaker e ospiti da tutto il mondo.\nQuest'anno, attraverso la formazione e la realizzazione di eventi di arte, cultura, musica, show e intrattenimento, business e networking, sar\u00e0 dato spazio a temi legati all'innovazione in senso ampio: tra gli altri, Intelligenza Artificiale, Robotica, 5G, Open e Social Innovation, Digital Transformation, Pubblicit\u00e0, Cambiamenti Climatici, Cyberbullismo, Social Media, Blockchain. Attenzione particolare al mondo delle startup e dell'imprenditorialit\u00e0: tra gli spazi espositivi, un'ampia 'Area Innovation Technology' verr\u00e0 dedicata alle novit\u00e0 tecnologiche pi\u00f9 innovative, dove istituti di ricerca, makers, startup e Pmi esporranno prototipi, smart technologies e progetti in fase di sviluppo. E non mancher\u00e0 la StartUp Competition: con oltre 1.500 pitch candidati e 750mila euro in premi assegnati nelle cinque edizioni precedenti, si conferma la competizione tra startup pi\u00f9 grande in Italia.\nTra gli ospiti attesi quest'anno sul palco principale del festival, il sindaco 'sospeso' di Riace Mimmo Lucano e la giornalista di Repubblica Federica Angeli; i diversi panel offriranno una panoramica che integra temi di attualit\u00e0 a riflessioni sullo stato dell'arte dell'innovazione digitale e sociale in Italia e nel mondo.", "titolo_articolo": "L'innovazione al Web Marketing Festival", "tags": ["elettronica", "intrattenimento (generico)", "internet", "musica", "archiviato", "federica angeli", "mimmo lucano", "person"]}