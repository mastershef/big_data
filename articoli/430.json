{"categoria": "Basket", "sottotitolo": "Dal 30 aprile al 4 maggio, ex cestista Boris Diaw tra gli ospiti", "testo": "(ANSA) - BOLOGNA, 22 APR - Sar\u00e0 Bologna a ospitare dal 30\naprile al 4 maggio il 'selection camp' del Campionato mondiale\nJr. Nba per l'Europa e Medio Oriente: si tratta di un campo\ndella durata di una settimana in cui saranno scelti i 10 ragazzi\ne le 10 ragazze che rappresenteranno la regione al secondo\nCampionato mondiale Jr. Nba annuale in programma dal 6 all'11\nagosto a Orlando, in Florida. A darne l'annuncio sono la\nNational basketball association (Nba), il Comune di Bologna e\nBologna Welcome, Convention & visitors bureau della citt\u00e0.\u00a0\u00a0\u00a0\n\t\t\t\tAttesi 60 giovani partecipanti da 24 Paesi.\u00a0\u00a0\u00a0\n\t\t\t\t   Il 'selection camp' si terr\u00e0 nel Centro universitario\nsportivo bolognese e sar\u00e0 tenuto da staff e allenatori Nba.\u00a0\u00a0\u00a0\n\t\t\t\tPrevista la partecipazione dell'ex giocatore Boris Diaw\n(Francia) e di Don Showalter, Usa Basketball Director of Youth &\nSport Development. Al camp anche Vladmir Radmanovic e Marko\nMilic, gi\u00e0 giocatori Nba e 'ambassador' per l'Europa.", "titolo_articolo": "Nba a Bologna, selezioni per campioni Jr", "tags": ["basket", "archiviato", "showalter", "boris diaw", "person", "nba", "organization"]}