{"categoria": "Moto", "sottotitolo": "\"Lotteremo fino alla fine\".Lorenzo \"sto meglio, voglio far bene\"", "testo": "(ANSA) - ROMA, 26 MAR - \"Abbiamo cominciato bene la stagione\nin Qatar lottando per la vittoria fino alla fine. Abbiamo lo\nstesso obiettivo in Argentina\": cos\u00ec Marc Marquez in una\ndichiarazione riportata sul sito della Honda in vista del Gp di\nArgentina, seconda prova del motomondiale in programma domenica\nsul circuito di Rio Hondo. \"L'obiettivo - sottolinea lo spagnolo\ncampione del mondo in carica - \u00e8 portare a casa pi\u00f9 punti\npossibili. Mi sono allenato in motocross e ho grande fiducia per\nquesto gran premia\".\u00a0\u00a0\u00a0\n\t\t\t\t   Vuole far bene anche Jorge Lorenzo che a Losail non ha\nbrillato anche per i postumi di un infortunio. \"Non \u00e8 stato il\ndebutto che volevo ma ho visto che la Honda ha un bel potenziale\n- dice - In Argentina potremo migliorare ulteriormente il\nprototipo. Il polso sta migliorando e anche il dolore alle\ncostole \u00e8 diminuito\".", "titolo_articolo": "Moto: Marquez lancia sfida a Dovizioso", "tags": ["motociclismo", "archiviato", "jorge lorenzo", "marc marquez", "person", "honda", "organization"]}