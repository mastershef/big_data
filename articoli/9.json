{"categoria": "NULL", "sottotitolo": "Sindaco in ospedale, citt\u00e0 sconvolta e in preghiera", "testo": "(ANSA) - NAPOLI, 4 MAG - La bambina di quattro anni ferita\nnel corso di una sparatoria verificatasi nel pomeriggio di ieri,\nricoverata presso l'Ospedale Santobono, \u00e8 stata operata nella\nnotte. Attualmente la bambina, ricoverata presso il reparto di\nTerapia Intensiva, \u00e8 in coma farmacologico indotto. Le sue\ncondizioni cliniche appaiono estremamente gravi, si apprende\ndall'azienda ospedaliera. Il proiettile che l'aveva raggiunta \u00e8\nstato rimosso. \n   Nella notte si \u00e8 recato in ospedale anche il sindaco Luigi de\nMagistris \"per verificare personalmente - dice - le condizioni\ndi salute della piccola e portare la forza della solidariet\u00e0\ndella citt\u00e0 ai bravi medici che stanno prestando le cure per\nsalvare la piccola creatura. Vedere un proiettile grande quasi\nquanto il cuore della bimba che le ha penetrato e traumatizzato,\nin un attimo, il corpo e la vita innocente e una famiglia senza\ncolpe fa molto male. La citt\u00e0 \u00e8 sconvolta e in preghiera\".", "titolo_articolo": "Sparatoria Napoli, bimba \u00e8 molto grave", "tags": ["salute", "ospedali; cliniche", "conflitto armato", "archiviato", "luigi de magistris", "person"]}