{"categoria": "Arte ", "sottotitolo": "Il fotografo si racconta. A Roma mostra World Press Photo.", "testo": "(ANSA) - ROMA, 22 APR - Pulitzer e World Press Photo 2019,\nLorenzo Tugnoli si \u00e8 aggiudicato i premi pi\u00f9 prestigiosi per la\nfotografia, per il suo reportage sulla crisi umanitaria in\nYemen, pubblicato dal Washington Post. Una doppia vittoria che\nvive con emozione e spirito di squadra: \"Ho saputo del Pulitzer\n(sezione Feature Photography) mentre ero ad Amsterdam per il\nWorld Press Photo (sezione General News, Stories) e sono volato\nalla sede del Washington Post. Al quotidiano ci sono altri\ngiornalisti che hanno vinto il Pulitzer ma non tanti fotografi.\u00a0\u00a0\u00a0\n\t\t\t\tQuesto premio stato molto importante per il giornale per\nspingere il dipartimento foto\" racconta all'ANSA Tugnoli, 39\nanni, originario di Lugo (Ravenna), ha iniziato come assistente\nalla camera oscura e ora \u00e8 nell'Agenzia Contrasto. Citt\u00e0 sotto\nassedio, campi profughi, sono i soggetti dei suoi reportage. Il\nWorld Press Photo sar\u00e0 a Palazzo delle Esposizioni di Roma, dal\n25 aprile al 26 maggio 2019. Nella mostra saranno ospitate in\nprima mondiale le 140 foto finaliste.", "titolo_articolo": "A Tugnoli Pulitzer e World Press Photo", "tags": ["intrattenimento (generico)", "giornali", "quotidiani e periodici", "archiviato", "tugnoli pulitzer", "lorenzo tugnoli", "person", "ansa", "organization"]}