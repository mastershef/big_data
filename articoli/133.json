{"categoria": "Cinema ", "sottotitolo": "Recit\u00f2 nel ciclo 'Poveri ma belli' e in 'Lazzarella'", "testo": "E' morta il 1 maggio, nella sua casa di Ginevra, l'attrice Alessandra Panaro (SCHEDA ANSA CINEMA). Avrebbe compiuto 80 anni il 13 dicembre. Lo annunciano all'ANSA fonti vicine alla famiglia.\u00a0\u00a0\u00a0 Nata a Roma, raggiunse la fama con il film Poveri ma belli, firmato nel 1956 da Dino Risi, che la diresse poi anche in Belle ma povere e Poveri milionari. Simbolo di bellezza genuina, della classica ragazza della porta accanto, con Lorella De Luca incarn\u00f2 la 'fidanzata d'Italia'. De Luca fu sua compagna di lavoro anche in tv, nel 'Musichiere' di Mario Riva.\u00a0\u00a0\u00a0 Panaro fu anche protagonista di Lazzarella (1957) di Carlo Ludovico Bragaglia, ispirato alla canzone di Domenico Modugno e Riccardo Pazzaglia. Nella sua carriera ha lavorato anche con Tot\u00f2, Alessandro Blasetti e Luchino Visconti.\u00a0\u00a0\u00a0 Ha sposato in prime nozze il banchiere Jean-Pierre Sabet (deceduto nel 1983) e in seconde nozze l'attore Giancarlo Sbragia (morto nel 1994).", "titolo_articolo": "E' morta l'attrice Alessandra Panaro", "tags": ["cinema", "morte", "archiviato", "giancarlo sbragia", "jean-pierre sabet", "luchino visconti", "alessandro blasetti", "riccardo pazzaglia", "domenico modugno", "carlo ludovico bragaglia", "mario riva", "lorella de luca", "dino risi", "alessandra panaro", "tot\u00f2", "person", "ansa", "organization"]}