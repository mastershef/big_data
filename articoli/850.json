{"categoria": "Arte ", "sottotitolo": "Archeologico di Napoli ospita fino a 9 settembre eroe di Pratt", "testo": "(ANSA) - NAPOLI, 24 APR - Il pi\u00f9 affascinante e misterioso\ndei marinai \u00e8 approdato al Museo Archeologico di Napoli:\nintitolata 'Corto Maltese. Un viaggio straordinario', si apre\ndomani al pubblico (fino al 9 settembre 2019) la mostra dedicata\nal maestro del fumetto mondiale Hugo Pratt (1927 - 1995)\norganizzata da Comicon con Patrizia Zanotti di CONG: circa 100 i\npezzi tra tavole, schizzi, fotografie ed ingrandimenti in un \nsuggestivo e ricco percorso nel mondo di un personaggio\nsolitario, ramingo, condottiero, imprevedibile e arguto nelle\nsue battute.\u00a0\u00a0\u00a0\n\t\t\t\t   Allestita nelle sale che custodiscono reperti archeologici\nlegati al mare, l'esposizione, spiega il direttore del Museo\nArcheologico Nazionale di Napoli, Paolo Giulierini, \"\u00e8 la prima\ncos\u00ec completa che la citt\u00e0 dedica a uno dei pi\u00f9 grandi \nfumettisti mondiali e alla sua graphic novel\".", "titolo_articolo": "Corto Maltese al Mann,tra mito e fumetto", "tags": ["archeologia", "fumetti", "arte; cultura; intrattenimento", "archiviato", "paolo giulierini", "patrizia zanotti", "hugo pratt", "person"]}