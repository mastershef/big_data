{"categoria": "NULL", "sottotitolo": "Appartiene alla flotta di Siracusa, un marittimo ancora disperso", "testo": "(ANSA) - SIRACUSA, 4 MAG - Un peschereccio iscritto al\ncompartimento marittimo di Siracusa, lo \"Zaira\", \u00e8 affondato la\nnotte scorsa a largo di Malta. Secondo le prime notizie uno dei\ncomponenti dell'equipaggio \u00e8 morto in un ospedale dell'isola\ndopo essere stato recuperato insieme ad altri due marittimi; un\nquarto risulta ancora disperso. Ricerche sono in corso da parte\ndelle autorit\u00e0 maltesi. Il naufragio, che si \u00e8 verificato\nintorno alle 4, sarebbe stato causato con ogni probabilit\u00e0 dalle\navverse condizioni meteo-marine.", "titolo_articolo": "Peschereccio affonda a Malta, un morto", "tags": ["incidenti  marittimi", "morte", "vacanze", "archiviato", "zaira", "person"]}