{"categoria": "Sport", "sottotitolo": "Il presidente del Coni su valutazione positiva gestione 2017", "testo": "(ANSA) - ROMA, 03 MAG - \"Per me \u00e8 motivo di grandissimo\norgoglio, essendo il Coni un ente pubblico, avere una\nvalutazione cos\u00ec positiva in cui si evidenziano la bont\u00e0 dei\nrisultati, il rispetto delle regole e tutta una serie di\nelementi e controlli effettuati\". Queste le parole del\npresidente del Coni Giovanni Malag\u00f2 sulla relazione della Corte\ndei Conti, approvata lo scorso 11 aprile, che ha apprezzato la\ngestione finanziaria del Coni nell'anno 2017. \"Numeri buoni sia\nsotto il profilo del bilancio finale che sotto il profilo della\ngestione e dei risparmi, in piena linea con quelle che sono le\nindicazioni per chi rientra nel perimetro pubblico - ha\nproseguito il capo dello sport italiano a margine di un evento\nal Coni - \u00c8 motivo di grande soddisfazione, che trasferisco a\ntutte le persone che sono state con me: questo \u00e8 l'ennesimo anno\nche succede e fatemi dire che non capita sempre la stessa cosa\nquando si parla di aziende pubbliche''.", "titolo_articolo": "Malag\u00f2 'orgoglioso ok Corte dei Conti'", "tags": ["sport", "pubblica amministrazione; pa", "archiviato", "giovanni malag\u00f2", "person", "coni", "corte dei conti", "organization"]}