{"categoria": "Mondo", "sottotitolo": "Si tratta del pi\u00f9 forte ciclone mai registrato dal 1999, quando un ciclone provoc\u00f2 circa 10.000 morti nello stesso Stato", "testo": "Il ciclone Fani ha raggiunto questa mattina la costa orientale dell'India con forti piogge e raffiche di vento fino a 205 km orari: circa 1,2 milioni di persone sono state evacuate dalle zone pianeggianti dello Stato di Odisha. Per il momento non si segnalano vittime ne' feriti. Si tratta del pi\u00f9 forte ciclone mai registrato dal 1999, quando un ciclone provoc\u00f2 circa 10.000 morti nello stesso Stato.\nIl ciclone ha colpito soprattutto la citt\u00e0 turistica di Puri, dove secondo le previsioni i venti resteranno fortissimi per le prossime tre ore.\u00a0Molte zone risultano allagate, migliaia di alberi sono stati sradicati, pali della luce spezzati, tetti scoperchiati e un numero imprecisato di case \u00e8 stato distrutto.\u00a0Fani si sta spostando in queste ore in direzione nordest, verso le coste del Bangladesh.", "titolo_articolo": "India: ciclone Fani, evacuate 1,2 milioni persone ", "tags": ["tempeste vento", "disastri; incidenti", "archiviato", "fani", "person"]}