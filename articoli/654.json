{"categoria": "Arte ", "sottotitolo": "Set a Verona, ispirazione da Giulietta e Romeo?", "testo": "(ANSA) - ROMA, 3 MAG - La prima volta di un fotografo\nitaliano: l'onore tocca a Paolo Roversi, autore del prossimo The\nCal, il calendario Pirelli fenomeno di costume. Roversi, a\nquanto si apprende, sta preparando nelle strade di Verona\nl'imminente shooting ed \u00e8 facile ipotizzare un'ispirazione\ntematica per il calendario con l'iconica storia di Giulietta e\nRomeo. Noto per il suo ritratto suggestivo e intimo e il\nlinguaggio visivo classico, Roversi ha vinto prestigiosi premi\ndi settore ed \u00e8 considerato uno dei fotografi di moda di maggior\ntalento e dallo stile pi\u00f9 personale. Ha lavorato per le pi\u00f9\nimportanti riviste di moda internazionali da Vogue a Harper's\nBazaar e curato campagne di stilisti come Giorgio Armani,\nValentino, Dior, Yves Saint Laurent, Hermes. Le sue fotografie\noccupano un regno tra passato e presente, dando vita a immagini\nche sembrano al contempo progressive e familiari.", "titolo_articolo": "Paolo Roversi firma il Pirelli", "tags": ["moda", "fotografia", "archiviato", "yves saint", "giorgio armani", "paolo roversi", "giulietta", "romeo", "valentino", "hermes", "laurent", "person", "pirelli", "organization"]}