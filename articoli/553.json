{"categoria": "Libri ", "sottotitolo": "Lagioia, niente politica a rassegna. Altaforte denuncia ingiurie", "testo": "(ANSA) - TORINO, 3 MAG - E' polemica a Torino, in particolare\nsui social, per la presenza al prossimo Salone del Libro, dal 9\nal 13 maggio, della casa editrice dell'ultimo libro su Matteo\nSalvini, 'Io sono Matteo Salvini, intervista allo specchio', a\ncura di Chiara Giannini, che verr\u00e0 presentato proprio durante la\nkermesse libraria. Si tratta di Altaforte Edizioni, diretta da\nFrancesco Polacchi, dal 2004 aderente a Casa Pound.\u00a0\u00a0\u00a0\n\t\t\t\t   A far emergere la questione \u00e8 stato il direttore del Salone,\nNicola Lagioia, che su facebook spiega di aver chiesto, e\nottenuto, dal mondo politico di tenersi fuori dal Salone, tanto\npi\u00f9 in questi giorni di campagna elettorale. Lagioia specifica\npoi che la presentazione del libro non \u00e8 in programma, ma che al\nLingotto \u00e8 presente lo stand di Altaforte, che per altro ha\nfatto regolare richiesta di partecipazione. \"Non abbiamo\nnascosto a nessuno la nostra formazione\", spiega l'editore che\nsi dice stupito per le polemiche e che annuncia di rivolgersi\nalla polizia per denunciare le ingiurie sui social.", "titolo_articolo": "Salone Libro, polemiche per Altaforte", "tags": ["letteratura", "editoria", "archiviato", "nicola lagioia", "francesco polacchi", "chiara giannini", "matteo salvini", "person", "polizia di stato", "organization"]}