{"categoria": "Software e App", "sottotitolo": "Gi\u00e0 presente in 19 citt\u00e0, da 10mila a 20mila corse in pochi mesi", "testo": "Ha introdotto un modello di mobilit\u00e0 intelligente, che coniuga il servizio di trasporto urbano garantito dai taxi con un sistema che permette di conoscere in anticipo il prezzo massimo della corsa. Wetaxi, l'applicazione nata al Politecnico di Torino, cresce rapidamente grazie ad un modello di business che piace ai tassisti e ai clienti. Gi\u00f9 disponibile in 19 citt\u00e0, coinvolge pi\u00f9 di 2 mila tassisti in tutta Italia, con oltre 75mila download e 40mila utenti attivi.\n\"Prevediamo di aprire in pi\u00f9 di 40 citt\u00e0 entro la fine dell'anno\", spiega Massimiliano Curto, fondatore e amministratore di Wetaxi. Nata nel giugno 2017, la piattaforma vanta oltre 20mila corse mensili. Lo scorso anno erano poco meno di 10mila. Una crescita che conferma il successo dell'innovativo servizio. \"Vogliamo valorizzare il servizio taxi attraverso la tecnologia - sottolinea - fornendo al cliente una modalit\u00e0 diretta, conveniente e sicura per richiedere o prenotare il taxi di sempre, senza dimenticare chi guida\".", "titolo_articolo": "Wetaxi sbarca in tutta Italia", "tags": ["trasporti stradali", "archiviato", "massimiliano curto", "person"]}