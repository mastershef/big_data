{"categoria": "NULL", "sottotitolo": "Biancazzurri salvi con 3 giornate di anticipo dalla fine del campionato", "testo": "Chievo-Spal 0-4\u00a0LA CRONACA della partita\nLa Spal ha battuto 4-0 il Chievo in uno degli anticipi della 35ma giornata di Serie A, disputato al Bentegodi di Verona. Grazie a questo successo, gli estensi sono matematicamente salvi, con 3 giornata di anticipo dalla fine del campionato.E' festa grande per la Spal di Leonardo Semplici. E le parole del tecnico della Spal sottolineano il momento. \"Abbiamo fatto qualcosa di storico, non era scontato salvarsi. Devo ringraziare la fiducia di societ\u00e0 e presidente, il valore non soltanto tecnico ma anche morale. E' una soddisfazione straordinaria\". Subito la domanda sul suo futuro. \"Staremo a vedere - taglia corto Semplici - la cosa principale era raggiungere l'obiettivo e siamo andati oltre ogni aspettativa. A fine stagione mi riunir\u00f2 con la societ\u00e0, credo ci siamo i presupposti per andare avanti. Poi decideremo insieme anche in base ad obiettivi. Il mio percorso \u00e8 particolare, dalla Serie C fino alla seconda salvezza in Serie A. Mi auguro che nel mio futuro possa allenare delle squadre ancora pi\u00f9 ambiziose, ora \u00e8 il momento di gustarsi questa salvezza\".\nI GOL0-4: al 36' st Kurtic firma il poker. Triangolo veloce in area, concluso con un interno destro preciso nell'angolino.0-3: all'11' st Felipe, dopo respinta corta di Semper su punizione di Murgia, firma il tris. VAR: non c'e' fuorigioco.0-2: 2' st Diousse', perde palla, ripartenza fulminea ospite, pochi tocchi per arrivare a Floccari che trafigge Semper.0-1: 8' pt, Felipe di testa firma il vantaggio ospite. Corner dalla destra verso l'area e il difensore inzucca a rete.", "titolo_articolo": "Serie A: Chievo Spal 0-4  ", "tags": []}