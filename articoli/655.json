{"categoria": "Tennis", "sottotitolo": "Probabile introduzione orologio per battuta: 25\" a disposizione", "testo": "Wimbledon, il pi\u00f9 importante torneo di tennis al mondo, diventa ancora pi\u00f9 ricco. La prossima edizione, che si giocher\u00e0 all'All England Croquet Club dall'1 al 14 luglio, vedr\u00e0 infatti il montepremi crescere di quasi il 12%, a circa 44 milioni di euro (+11,8% rispetto allo scorso anno).\u00a0\u00a0\u00a0 Ai vincitori del tabellone del singolare maschile e femminile andranno circa 2,7 milioni di euro. I perdenti del primo round si vedranno corrispondere il 15% in pi\u00f9 di un anno fa: 45.000 sterline (poco pi\u00f9 di 52 mila euro).\u00a0\u00a0\u00a0 Oltre alle novit\u00e0 economiche, gli organizzatori hanno annunciato un \"altamente probabile\" cambio della regola anche per il servizio, con l'introduzione di un orologio visibile per la battuta. L'amministratore delegato del torneo, Richard Lewis, ha tenuto a precisare che l'eventuale nuova disposizione \"non sarebbe un cambio di regole (gi\u00e0 oggi sono previsti 25 secondi per la battuta, ndr), ma solo un dispositivo visibile sul campo per gestire la norma\".", "titolo_articolo": "Montepremi di Wimbledon cresce del 12%", "tags": ["macroeconomia", "tennis", "archiviato", "richard lewis", "person", "all england croquet club", "organization"]}