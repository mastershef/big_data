{"categoria": "Real Estate", "sottotitolo": "Caltagirone Jr, famiglia \u00e8 a Roma, ma qui non reinvestirei", "testo": "(ANSA) - ROMA, 17 APR - Prima chiusura di bilancio con \"il\n100% dei ricavi da attivit\u00e0 all'estero\", in 18 Paesi dei 5\ncontinenti, per Cementir Holding (gruppo Caltagirone) che da\ngennaio 2018 ha ceduto le attivit\u00e0 italiane, in perdita, e con\nle parallele acquisizioni in Belgio ha visto un balzo di\nfatturato e utile. Ma \"oggi Cementir ha ancora un'anima\nitaliana\", pur avendo acquisito \"una mentalit\u00e0 realmente\ninternazionale\", dice il presidente e A.d, Francesco Caltagirone\nJr. Di italiano resta solo la sede in Corso Francia a Roma.\u00a0\u00a0\u00a0\n\t\t\t\tTentazioni di spostare tutto all'estero? \"No - risponde -. La\ntesta, la parte creativa la lasciamo a Roma: perch\u00e8 qui siamo\nbravi. Poi, sono nato a Roma, tutte le attivit\u00e0 della famiglia e\ndel gruppo sono a Roma. Se si presentano opportunit\u00e0 le\nvalutiamo ma non \u00e8 in agenda\". Come \u00e8 escluso un ripensamento:\n\"Non vedo la possibilit\u00e0 di reinvestire qui, un Paese che ha le\nsue problematiche legate alla crescita ed al debito: Il mondo \u00e8\ngrande: io sono pi\u00f9 per diversificare, andare in nuovi Paesi\".\u00a0\u00a0\u00a0\n\t\t\t\tLe attivit\u00e0 all'estero bilanciano poi l'impegno del gruppo\nCaltagirone in Italia come \"con le partecipazioni in Generali e\nAcea, le attivit\u00e0 editoriali e quelle immobiliari\"", "titolo_articolo": "Cementir: 'ricavi 100% all'estero ma anima rester\u00e0 italiana'", "tags": ["fusioni; acquisizioni; cambi gestione", "archiviato", "francesco caltagirone jr", "person", "cementir holding", "assicurazioni generali", "organization"]}