{"categoria": "Hi-tech", "sottotitolo": "Sar\u00e0 il terzo pi\u00f9 grande al mondo", "testo": "Prosegue sempre pi\u00f9 velocemente la costruzione del primo centro di elaborazione dati di Apple in Cina. La struttura si trova nella provincia di Guizhou, nella Cina sud-occidentale. L'edificio principale e una sottostazione elettrica di 110 chilowatt di potenza, un impianto ausiliario, sono in costruzione nella nuova zona di Gui'an.\nIl primo entrer\u00e0 in funzione alla fine del 2020, il secondo a ottobre 2019. Una volta completato, il centro dati si estender\u00e0 per circa 67 ettari. La struttura permetter\u00e0 il miglioramento dei servizi iCloud sul territorio cinese. La costruzione, promossa in collaborazione da Apple Inc e Guizhou-Cloud Big Data Company, un impianto di Guizhou, \u00e8 iniziata a marzo di quest'anno, con un budget di 1 miliardo di dollari Usa.\nSar\u00e0 il terzo pi\u00f9 grande centro di Apple, dopo quelli in Stati Uniti e Danimarca. La provincia di Guizhou \u00e8 diventata un punto di riferimento per il settore dei big data in Cina, grazie al clima, alla fornitura energetica e alla rete di infrastrutture. La zona ha gi\u00e0 attirato un certo numero di pesi massimi dell'industria tecnologica: Apple, Qualcomm, Huawei, Tencent, Alibaba e Foxconn, l'hanno scelta come sede dei loro centri di elaborazione per i servizi di cloud e i big data.", "titolo_articolo": "Apple accelera su primo centro dati in Cina", "tags": ["informatica e telecomunicazioni", "contratti", "archiviato", "guizhou-cloud big data company", "apple", "organization"]}