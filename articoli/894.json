{"categoria": "Moto", "sottotitolo": "\"Qui \u00e8 difficile essere perfetti e l'asfalto non aiuta\"", "testo": "(ANSA) - ROMA, 11 APR - \"Questo dal 2013 \u00e8 un ottimo circuito\nper me, anche se ogni anno \u00e8 diverso, ma \u00e8 vero che arrivo anche\nda un periodo ottimo e dal punto di vista fisico mi sento in\nforma. Mi sento molto meglio alla spalla, va bene, non sar\u00e0 un\nproblema in gara\". L'esordio in conferenza stampa ad Austin per\nMarc Marquez indica chiaramente il suo obiettivo per la gara di\ndomenica, vincere il Gp delle Americhe per la settima volta di\nfila. \"Comunque cercheremo di fare le cose bene e con calma - ha\nproseguito - senza pazzie, con un occhio al tempo, dicono che\nsabato non sar\u00e0 buono, e anche alle condizioni della pista,\nspesso sconnessa\". \"Qui \u00e8 difficile fare il giro perfetto - ha\nspiegato ancora - ci sono tante curve, tante frenate, \u00e8 duro\nessere costante nell'arco di un giro di due minuti. Cercheremo\ndi guidare come al solito, senza esagerare, controllando la\nmoto\".", "titolo_articolo": "Gp Americhe: Marquez, premesse ottime", "tags": ["sport", "archiviato", "marc marquez", "person"]}