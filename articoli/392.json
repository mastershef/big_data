{"categoria": "Medio Oriente", "sottotitolo": "Mena, stabilit\u00e0 regione al centro della telefonata con Conte", "testo": "(ANSA) - IL CAIRO, 4 MAG - Il presidente egiziano Abdel\nFattah Al Sisi ha confermato, nella telefonata avuta ieri sera\ncon il premier italiano Giuseppe Conte, \"il suo sostegno agli\nsforzi in atto per una soluzione politica della crisi libica che\npreveda l'unit\u00e0 dei territori, il sostegno alle istituzioni\nnazionali e il rispetto della volont\u00e0 del suo popolo, in modo da\ncontribuire al ritorno della stabilit\u00e0 e della sicurezza in\nMedio Oriente\". Lo riporta l'agenzia Mena citando il portavoce\ndella Presidenza, l'ambasciatore Bassam Radi.\u00a0\u00a0\u00a0\n\t\t\t\t   Il colloquio - ha precisato Radi secondo la Mena - ha avuto\nal centro \"temi legati alle relazioni bilaterali tra i due\nPaesi\" e \"lo scambio di punti di vista su alcuni dossier\nregionali di interesse comune, e in particolare la situazione in\nLibia\".", "titolo_articolo": "Libia: Al Sisi, noi per sicurezza in Mo", "tags": ["politica", "archiviato", "bassam radi", "giuseppe conte", "abdel fattah al sisi", "filomena", "person"]}