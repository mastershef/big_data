{"categoria": "Real Estate", "sottotitolo": "Per rinegoziazione prestiti, alla firma anche Autorit\u00e0 Portuale", "testo": "(ANSA) - NAPOLI, 13 MAR - Il gruppo Cassa depositi e prestiti\ne le sue societ\u00e0 partecipate, Fincatieri, Italgas, Snam e Terna,\nhanno sottoscritto oggi a Napoli con il Comune di Napoli e\nl'Autorit\u00e0 di Sistema Portuale del Mar Tirreno Centrale un\nprotocollo di intesa che \"prevede un'azione organica integrata\nper lo sviluppo della citt\u00e0 e dell'area metropolitana di\nNapoli\". Alla firma presenti l'Ad di Cassa Depositi e prestiti,\nFabrizio Palermo, il sindaco di Napoli, Luigi de Magistris e il\npresidente dell'Autorit\u00e0 portuale, Pietro Spirito.\u00a0\u00a0\u00a0\n\t\t\t\t  Innanzitutto  \u00e8 previsto che la Cdp si impegna a valutare\n\"l'eventuale richiesta di rinegoziazione dei prestiti concessi\nin favore del Comune di Napoli al fine di liberare velocemente\nrisorse finanziare da destinare all'estinzione anticipata di\ncontratti derivati\".\u00a0\u00a0\u00a0\n\t\t\t\t  Con il protocollo si dar\u00e0 supporto per la riqualificazione di\nalcune strutture sia presenti in citt\u00e0 che all'interno del\nporto, come l'ex manifattura tabacchi, l'ex albergo dei poveri\ned il complesso del parco delle terme di Agnano. All'interno del\nporto la struttura da riqualificare \u00e8 quello degli ex Magazzini\ndel mare che sar\u00e0 sede del museo del mare e di un polo\nuniversitario.", "titolo_articolo": "Napoli: Comune e Cdp siglano un protocollo di intesa", "tags": ["enti locali", "banche", "aree urbane", "archiviato", "pietro spirito", "luigi de magistris", "fabrizio palermo", "person", "cdp", "cassa depositi e prestiti", "italgas", "organization"]}