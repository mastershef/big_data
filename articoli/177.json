{"categoria": "Dalla Cina", "sottotitolo": "Una iniziativa per le celebrazioni di Leonardo da Vinci", "testo": "(ANSA-XINHUA)- PECHINO, 3 MAG - A Firenze \u00e8 stata inaugurata\nuna scultura donata dalla Cina. Secondo fonti del Museo\nnazionale della Cina, l'iniziativa rientra nelle celebrazioni\ndel 500esimo anniversario della morte di Leonardo da Vinci. \n   L'opera dello scultore cinese Wu Weishan, direttore del Museo\nnazionale della Cina, raffigura Da Vinci mentre dialoga con il\npittore cinese Qi Baishi. Il pezzo \u00e8 in mostra all'Accademia\ndelle arti del disegno, che per la prima volta nei suoi 450 anni\ndi storia, ospita il lavoro di uno scultore cinese.\u00a0\u00a0\u00a0\n\t\t\t\t   Il celebre artista Qi Baishi (1864-1957) \u00e8 noto per i suoi\nacquarelli raffiguranti una grande variet\u00e0 di soggetti.\u00a0\u00a0\u00a0\n\t\t\t\t   \"Nonostante Leonardo da Vinci e Qi Baishi abbiano vissuto a\ncentinaia di anni di distanza, entrambi hanno contribuito in\nmaniera significativa alla civilt\u00e0 umana\" ha detto Wu.\u00a0\u00a0\u00a0\n\t\t\t\t   \"Potrebbero sostenere una conversazione che trascende il\ntempo e lo spazio\" ha aggiunto.\u00a0\u00a0\u00a0\n\t\t\t\t   Wu \u00e8 uno scultore di fama internazionale ed \u00e8 l'autore di\nmolti ritratti di figure storiche cinesi, fra cui Confucio e\nLaozi. Le sue opere sono state esposte in molti Paesi del mondo.\u00a0\u00a0\u00a0\n\t\t\t\t(ANSA-XINHUA)", "titolo_articolo": "A Firenze una scultura dell'artista cinese Wu Weishan", "tags": ["arte; cultura; intrattenimento", "scultura", "archiviato", "qi baishi", "wu weishan", "leonardo da vinci", "confucio", "person"]}