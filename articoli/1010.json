{"categoria": "Calcio", "sottotitolo": "\"Un pareggio al Camp Nou non sarebbe un brutto risultato\"", "testo": "(ANSA) - ROMA, 30 APR - \"Il Barcellona non \u00e8 solo Messi, ha\ngrande qualit\u00e0. Sono gi\u00e0 campioni. A inizio stagione Messi ha\ndetto che voleva riportare qui la coppa e questa \u00e8 una\ndichiarazione pericolosa per noi, ma anche noi vogliamo la\nfinale\": cos\u00ec l'allenatore del Liverpool, Jurgen Klopp, alla\nvigilia della semifinale d'andata di Champions league.\u00a0\u00a0\u00a0\n\t\t\t\t   \"Un pareggio non sarebbe un brutto risultato - dice - In\nmolti sono venuti a Barcellona con un piano in testa e poi sono\nstati mandati al tappeto. Non potrei essere pi\u00f9 elettrizzato\nall'idea di sfidare il Barcellona. Spero di contagiare i\ngiocatori con il mio entusiasmo\". \"Fra tutti i giocatori che ho\nvisto, Messi \u00e8 il numero uno - aggiunge Klopp -, e io ho\nallenato parecchi buoni giocatori. Mio padre ha sempre detto che\nil migliore era Pel\u00e9, ma ero troppo giovane per vederlo dal\nvivo\". L'unico dubbio di Klopp sulla formazione da schierare\ndomani riguarda Firmino, recuperato in extremis: \"Se sar\u00e0 al\n100% giocher\u00e0. Si \u00e8 allenato bene con la squadra, domani\nprenderemo una decisione\".", "titolo_articolo": "Klopp, anche Liverpool vuole la finale", "tags": ["sport", "archiviato", "pel\u00e9", "jurgen klopp", "firmino", "person", "barcellona", "liverpool", "organization"]}