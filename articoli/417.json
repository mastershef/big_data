{"categoria": "Politica", "sottotitolo": "Fece parte della prima commissione sulla strage di via Fani", "testo": "(ANSA) - POTENZA, 24 OTT - L'ex senatore democristiano Nicola\nLapenta - che nel 1983, per alcuni mesi, guid\u00f2 la Commissione\nAntimafia e fece parte della prima Commissione parlamentare\nd'inchiesta sulla strage di via Fani - \u00e8 morto a Roma all'et\u00e0 di\n92 anni. Nato a Corleto Perticara (Potenza) nel 1926, avvocato,\nfu consigliere, assessore e presidente della Provincia di\nPotenza. Fu eletto alla Camera dei Deputati nel 1972 e al Senato\ndal 1976 al 1986, quando venne eletto dal Parlamento in seduta\ncomune (con 702 voti su 804) componente del Consiglio Superiore\ndella Magistratura, organo nel quale fu presidente della prima\ncommissione.", "titolo_articolo": "Dc: morto l'ex senatore Nicola Lapenta", "tags": []}