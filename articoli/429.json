{"categoria": "Calcio", "sottotitolo": "Tecnico Barcellona: serviranno 2 grandi partite, Messi \u00e8 carico", "testo": "\"Qui non c'\u00e8 alcun obbligo di vincere la Champions, ma certamente desideriamo conquistare dei trofei. Non posso dire se sia la partita pi\u00f9 importante della mia carriera, perch\u00e9 io amo sdrammatizzare le cose, ma conosco molta gente che cambierebbe il proprio posto con il mio\". E' la vigilia di Barca-Liverpool, semifinale di andata di Champions che domani far\u00e0 registrare il tutto esaurito al Camp Nou e che molti considerano una finale anticipata. \"Non potremmo concederci neppure dieci minuti di 'non gioco' - spiega il tecnico Ernesto Valverde - perch\u00e9 loro sono una squadra che in quel lasso di tempo ti pu\u00f2 fare molto male. Il Liverpool \u00e8 una formazione potente, che fa un gran pressing, gioca a ritmo altissimo e un reparto offensivo straordinario. Contro di loro bisogner\u00e0 fare non una buona partita ma due\". Messi come sta? \"Ultimamente si \u00e8 riposato pi\u00f9 del solito per\u00f2 era molto carico e ho visto che teneva molto al fatto di chiudere presto il discorso del campionato. Ora \u00e8 pronto per quest'altra sfida\".", "titolo_articolo": "Valverde, contro Liverpool pause vietate", "tags": ["sport", "archiviato", "ernesto valverde", "person", "liverpool", "organization"]}