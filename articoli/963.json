{"categoria": "Moto", "sottotitolo": "Resta in sospeso la vittoria di Dovizioso in Qatar", "testo": "(ANSA) - ROMA, 22 MAR - Nessuna decisione al momento, \u00e8 attesa\nall'inizio della prossima settimana, da parte della alla Corte\nd'appello della Federazione motociclistica internazionale sulla\nvicenda dell'appendice montata dalle Ducati nel prima gara\nstagionale del mondiale MotoGp, in Qatar, vinta da Andrea\nDovizioso. Davanti alla Corte riunita a Mies (Svizzera) si \u00e8\nsvolta una lunga udienza, al termine della quale i giudici hanno\npreferito prendersi qualche giorno per valutare tutti gli\naspetti della questione, comunque prima del prossimo Gp, il 31\nmarzo in Argentina. In ballo non c'\u00e8 solamente il verdetto sulla\nregolarit\u00e0 della struttura montata dalla Ducati davanti alla\nruota posteriore ma anche la vittoria di Dovizioso e pure il\nsesto posto, e relativi punti, conquistati da Danilo Petrucci.", "titolo_articolo": "Caso Ducati: verdetto Corte Fim a giorni", "tags": ["giustizia", "archiviato", "danilo petrucci", "andrea dovizioso", "person", "corte d'appello", "ducati", "organization"]}