{"categoria": "Giffoni", "sottotitolo": "E ancora Gli incredibili 2, Ploey, L'Ape Maia", "testo": "ROMA, 10 LUG - \"Hereditary\", il film dal cast stellare (Toni Collette, Gabriel Byrne, Alex Wolff, Milly Shapiro, e Ann Dowd) sulla terrificante lotta di una famiglia americana contro le forze malvagie che cercano di colonizzare la sua linea di sangue. I due piccoli grandi supereroi Marvel: Ant-Man and the Wasp, con gli attesissimi protagonisti Paul Rudd ed Evangeline Lilly. Gli Incredibili 2, con una proiezione speciale in lingua originale prevista sabato 21 luglio. Sono solo alcune delle anteprime in programma alla 48/a edizione del Giffoni Film Festival, dal 20 al 28 luglio a Giffoni Valle Piana (Salerno). E ancora: \"Ploey - You Never Fly Alone\", primo lungometraggio animato della GunHil. \"Come ti divento bella\" sar\u00e0 invece presentato in anteprima nazionale domenica 22 luglio ai giffoners mentre luned\u00ec 23 luglio sar\u00e0 la volta dell'anteprima italiana de \"L'Ape Maia - Le olimpiadi di miele\". Lo stesso giorno Sam Claflin accompagner\u00e0 a Giffoni l'anteprima nazionale del suo ultimo film \"Resta con me\". \"The Darkest Minds\", diretto da Jennifer Yuh, con Amandla Stenberg e Harris Dickinson, in programma marted\u00ec 24 luglio. E il 25 luglio \"Mamma Mia! Ci risiamo\" con Jeremy Irvine che presenter\u00e0 il film in anteprima. E ancora \"Searching\" di Aneesh Chaganty, \"Teen Titans GO! Il Film\", la serie animata firmata Dc Comics e Warner Bros., Hotel Transylvania 3: Una vacanza mostruosa. Spazio anche agli eventi speciali con \"44 Gatti\", il nuovissimo cartone animato del Gruppo Rainbow, \"Bene ma non benissimo\" di Francesco Mandelli.(ANSA).In collaborazione con:", "titolo_articolo": "Giffoni: da Hereditary a sequel Ant-Man, star e anteprime", "tags": []}