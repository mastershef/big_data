{"categoria": "Real Estate", "sottotitolo": "", "testo": "(ANSA) - NEW YORK, 2 APR - Frenata del mercato immobiliare a\nNew York, con le vendite di appartamenti a Manhattan in calo.\u00a0\u00a0\u00a0\n\t\t\t\tSecondo uno studio di Douglas Elliman e Miller Samuel, nel primo\ntrimestre le vendite sono calate del 3% nel primo trimestre, in\nquello che \u00e8 il sesto trimestre consecutivo di calo, ovvero il\nperiodo di contrazione pi\u00f9 lungo da 30 anni. Altri studi\nrilevano contrazioni ben pi\u00f9 pesanti: Stribling & Associates\nparla di un calo delle vendite nel primo trimestre dell'11%,\nmentre Corcoran di una contrazione del 5%. In calo anche i\nprezzi medi degli appartamenti scesi, a seconda degli studi, fra\nil 2% e il 3,2%. E le prospettive non sono delle migliori: la\nriforma delle tasse di Donald Trump ha limitato l'ammontare\ndegli interessi sul mutuo da poter dedurre dalle tasse frenando\nil mercato. A questo si aggiunge la nuova 'mansion tax', la\ntassa una tantum sugli acquisti di appartamenti in vendita per\nalmeno un milione di dollari.(ANSA).", "titolo_articolo": "Usa: frena mercato case Ny, calano vendite primo trimestre", "tags": ["vendite", "economia; affari e finanza", "questioni spesa", "consumatori", "archiviato", "donald trump", "miller samuel", "douglas elliman", "person", "stribling & associates", "organization"]}