{"categoria": "Medio Oriente", "sottotitolo": "Agenzia palestinese, ieri nella zona attaccato un israeliano", "testo": "(ANSAmed) - TEL AVIV, 03 MAG - Scritte oltraggiose in ebraico\ntracciate sui muri di alcune case e pneumatici forati nelle\nautomobili in sosta sono stati scoperti stamane dagli abitanti\ndel villaggio palestinese di Huwara, presso Nablus, in\nCisgiordania. Lo riferisce la agenzia di stampa palestinese Maan\nsecondo cui e' possibile che l'attacco notturno sia stato\ncondotto da abitanti del vicino insediamento ebraico di Yitzhar.\u00a0\u00a0\u00a0\n\t\t\t\tSecondo Maan ieri un colono israeliano della zona e' stato\nferito al volto da assalitori sconosciuti.\u00a0\u00a0\u00a0\n\t\t\t\t   Maan pubblica anche le immagini di un'automobile con targa\npalestinese su cui e' stata tracciata con vernice nera una\ngrande Stella di Davide ed una scritta in ebraico, tracciata su\nun muro, che accusa il governo di Benyamin Netanyahu di essersi\nmostrato incompetente nella ''guerra al nemico''. Questi episodi\nnon sono stati ancora commentati in Israele.", "titolo_articolo": "Mo: vandalismi Huwara, 'opera di coloni'", "tags": ["conflitti religiosi", "archiviato", "maan", "organization"]}