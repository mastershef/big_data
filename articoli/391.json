{"categoria": "Africa", "sottotitolo": "L'atleta sudafricana dovr\u00e0 ridurre testosterone", "testo": "(ANSA) - ROMA, 1 MAG - Caster Semenya, la due volte\ncampionessa olimpica degli 800 metri, ha perso l'appello davanti\nal Tas (il tribunale arbitrale sportivo) sul nuovo regolamento\ndella Federazione internazionale d'atletica che prevede la\nriduzione dei livelli di testosterone per le donne che ne\nproducono troppo (le cosiddette atlete 'Dsd' o iperandrogene),\nal fine di assicurare una competizione equa con le altre\nconcorrenti. Lo riportano i media internazionali.\u00a0\u00a0\u00a0\n\t\t\t\t   L'atleta 28enne sudafricana si era opposta a questo\nregolamento con l'appoggio della propria Federazione. In base\nalla decisione del Tas, resa nota oggi, la Semenya dovr\u00e0 quindi\nsottoporsi ad una terapia ormonale per poter gareggiare.", "titolo_articolo": "Atletica: Semenya perde appello", "tags": ["atletica leggera", "archiviato", "tas", "organization"]}