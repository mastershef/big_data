{"categoria": "Moto", "sottotitolo": "\"Jerez importante per capire quanto \u00e8 cresciuta la Yamaha\"", "testo": "(ANSA) - ROMA, 2 MAG - \"Sono molto contento del nostro avvio,\nsono stato sempre forte nelle gare fin qui disputate, adesso\ninizia la parte pi\u00f9 importante della stagione, con piste che mi\npiacciono e che conosco molto bene. Il mio obiettivo \u00e8 lottare\nper il campionato o almeno cercare di restare in lotta,\nquest'anno abbiamo un bel gruppo\". Non si accontenta di fare la\ncomparsa, seppur di lusso, Valentino Rossi, mentre si avvicina\nil gran premio di Spagna, quarta prova del mondiale MotoGp.\u00a0\u00a0\u00a0\n\t\t\t\t\"Jerez \u00e8 stata una pista difficile per la Yamaha nelle ultime\ndue stagioni - ha aggiunto il campione di Tavullia - Sar\u00e0\nimportante per capire se saremo forti, veloci e se abbiamo\ndavvero migliorato la moto. Nelle prime gare del 2019 sembra che\nsiamo diventati pi\u00f9 competitivi, abbiamo migliorato e questa\ngara sar\u00e0 utile per capire quanto siamo cresciuti\".", "titolo_articolo": "Gp Spagna: Rossi, punto a lotta mondiale", "tags": ["gran premio", "moto gp", "profitti", "archiviato", "valentino rossi", "person", "roma", "organization"]}