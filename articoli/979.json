{"categoria": "Ultima Ora", "sottotitolo": "LibDem e forze minori crescono a svantaggio partiti maggiori", "testo": "(ANSA) - LONDRA, 3 MAG - Scoppola per il Partito Conservatore di Theresa May, ma risultato deludente anche per il Labour di Jeremy Corbyn nel voto locale parziale svoltosi ieri sullo sfondo dello stallo della Brexit per rinnovare 248 consigli locali e sei sindaci dell'Inghilterra profonda (escluse Londra e altre grandi citt\u00e0), nonch\u00e9 11 consigli dell'Irlanda del Nord.\u00a0\u00a0\u00a0 Stando a risultati ancora provvisori, ma consolidati i Tory si avviano a perdere ben pi\u00f9 di mille consiglieri dei 5500 che avevano e diverse decine dei 163 consigli di cui detenevano il controllo, al livello delle previsioni peggiori. Mentre i laburisti tengono in termini di consigli controllati, ma non incassano affatto i guadagni sperati e sono destinati a veder ridotta i propri eletti di oltre 100 unit\u00e0 rispetto ai 2200 di partenza. Proiettati su base nazionale, i 2 partiti maggiori si attesterebbero coi dati di oggi entrambi a non pi\u00f9 del 28%. Bene i LibDem e benino Verdi e indipendenti; mentre gli euroscettici dell'Ukip perdono rispetto al 2015 ma guadagnano", "titolo_articolo": "Voto locale Gb: male Tory e Labour", "tags": ["elezioni", "archiviato", "jeremy corbyn", "theresa may", "giuseppe verdi", "person"]}