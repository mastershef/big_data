{"categoria": "Moda ", "sottotitolo": "Il direttore creativo di Valentino al Met di NY il 21 maggio", "testo": "(ANSA) - ROMA, 29 APR - Il designer Pierpaolo Piccioli,\ndirettore creativo della maison Valentino, sar\u00e0 il prossimo\nospite, marted\u00ec 21 maggio, di The Atelier con Alina Cho, le\n'conversazioni' della giornalista con i grandi della moda che si\nsvolgono al Metropolitan Museum of Art di New York.\u00a0\u00a0\u00a0\n\t\t\t\t   Da quando \u00e8 a capo della Valentino, Piccioli ha catturato\nl'essenza di un marchio leggendario sinonimo di eleganza e\nartigianalit\u00e0, infondendo in esso nuovi codici contemporanei di\nbellezza, grazia e individualit\u00e0. Piccioli si unir\u00e0 alla\ngiornalista Alina Cho per una conversazione sulla moda e sul suo\npotere narrativo, sul suo approccio umanistico alla creativit\u00e0 e\nsulla capacit\u00e0 d'influenzare altri settori oltre alla moda, come\ndimostra il fatto che Piccioli sia stato nominato nell'elenco\ndelle persone pi\u00f9 influenti del 2019.\u00a0\u00a0\u00a0\n\t\t\t\t   Giunto alla sesta stagione, The Atelier with Alina Cho ha\navuto ospiti illustri come Nicolas Ghesqui\u00e8re, Alber Elbaz,\nDiane von Furstenberg, i Proenza Schouler, Michael Kors,\nDonatella Versace, Anna Wintour.", "titolo_articolo": "Piccioli a The Atelier con Alina Cho", "tags": ["letteratura", "moda", "archiviato", "anna wintour", "donatella versace", "michael kors", "diane von furstenberg", "alber elbaz", "nicolas ghesqui\u00e8re", "alina cho", "pierpaolo piccioli", "valentino", "person"]}