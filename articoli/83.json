{"categoria": "Cronaca", "sottotitolo": "Vettura travolge animale nel lametino, disagi alla circolazione", "testo": "(ANSA) - LAMEZIA TERME (CATANZARO), 4 MAG - Un cavallo ha\ninvaso la carreggiata della strada statale 280, nel lametino,\nprovocando, nella tarda serata di ieri, un incidente. L'animale,\ninfatti, \u00e8 stato investito da una Fiat Panda in prossimit\u00e0 dello\nsvincolo di Palazzo. Il conducente della vettura \u00e8 rimasto\nferito ed \u00e8 stato portato in ospedale dai sanitari del 118,\nmentre il passeggero \u00e8 rimasto illeso.\u00a0\u00a0\u00a0\n\t\t\t\t   Sul posto sono intervenuti i vigili del fuoco del\ndistaccamento di Lamezia del Comando di Catanzaro che hanno\nprovveduto a mettere in sicurezza la vettura in attesa del\nsoccorso stradale ed a rimuovere il cavallo con ausilio di una\ngru.\u00a0\u00a0\u00a0\n\t\t\t\t   Sul posto sono intervenuti anche carabinieri, polizia\nstradale e Anas per quanto di competenza. A causa dell'incidente\nsi sono registrati disagi alla circolazione.", "titolo_articolo": "Auto investe cavallo, un ferito", "tags": ["incidenti stradali", "archiviato", "polizia stradale", "anas", "organization"]}