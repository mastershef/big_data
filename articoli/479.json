{"categoria": "Moda ", "sottotitolo": "Nello stesso mese due appuntamenti alla Milano Fashion Week", "testo": "(ANSA) - MILANO, 18 APR - Prada sfiler\u00e0 con la collezione\nUomo Primavera/Estate 2020 a Shanghai il 6 giugno. La\npresentazione vuole essere \"l'emblema di un dialogo tra le due\nrealt\u00e0, diverse ma complementari\" in concomitanza del 40/o\nanniversario del gemellaggio tra la citt\u00e0 cinese e Milano. \n   La Cina, spiega Miuccia Prada, ha \"sempre occupato un posto\ndi rilievo nell'immaginario di Prada: in particolare Shanghai e\nla sua ricca vita culturale. L'attitudine e l'identit\u00e0 di questa\ncitt\u00e0, la sua dinamica capacit\u00e0 di far interagire il passato con\nil presente, il vecchio con il nuovo, sono fonti di costante\nscambio e interesse\". La sfilata per\u00f2 non lascer\u00e0 'orfana'\nMilano: durante la Fashion Week dedicata all'uomo, Prada offrir\u00e0\ndue appuntamenti: un evento musicale live il 14 giugno alla\nFondazione e una presentazione statica della collezione Uomo.", "titolo_articolo": "Prada: collezione uomo sfila a Shangai", "tags": ["moda", "archiviato", "primavera", "prada", "person"]}