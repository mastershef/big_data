{"categoria": "Moda ", "sottotitolo": "Dalle montature cat eyes ai modelli squadrati e in resine spesse", "testo": "(ANSA) - ROMA, 19 APR - All'avvicinarsi della bella stagione \u00e8\nbene rinnovare gli occhiali da sole. L'offerta \u00e8 vasta, ma per\nuna scelta 'oculata' ecco le proposte che puntano a design\nraffinati e materiali innovativi. Per quanto riguarda l'uomo\ndominano silhouette che rileggono il modello aviatore (Persol)\nin forme geometriche e con lenti colorate (Emporio Armani)\nmentre per le signore largo alle mascherine cat eyes, oppure ai\nmodelli squadrati in metallo (Ray Ban) o rettangolari in resine\nspesse (Michael Kors). Il marchio californiano Alain Mikli\npropone materiali esclusivi e design. Una delle colonne portanti\ndel brand sono gli acetati declinati in combinazioni cromatiche\nche cambiano ogni stagione. Da Dolce & Gabbana forma a\nmascherina o geometriche in doppi strati di acetato, montature\ncon logo su lenti color caramello e tra le novit\u00e0 modelli color\noro abbinati a lenti con pois dorati su fondo grigio. Da Vuitton\nmontature sottili e lenti fiore Monogram.", "titolo_articolo": "Eyewear tra nuovi materiali e design", "tags": ["beni di lusso", "moda", "archiviato", "alain mikli", "michael kors", "ray ban", "person"]}