{"categoria": "America Latina", "sottotitolo": "Leader opposizione Venezuela chiama la piazza contro Maduro", "testo": "(ANSA) - CARACAS, 1 MAG - Il leader dell'opposizione e\nautoproclamato presidente ad interim del Venezuela, Juan Guaid\u00f2,\nha invitato i venezuelani a scendere in piazza oggi nell'ambito\ndella \"fase definitiva della Operazione libert\u00e0\".\u00a0\u00a0\u00a0\n\t\t\t\t   In un video di quasi tre minuti diffuso attraverso Youtube,\nGuaid\u00f2 ha sostenuto che \"sapevamo che l'inizio non sarebbe stato\nfacile\" entrare in azione, ma \"abbiamo dimostrato che ci sono\nsoldati disposti a difendere la Costituzione\". Posso assicurarvi\nche Maduro \"non gode del rispetto delle Forze armate\". Avevamo\ninformazioni certe, ha aggiunto, che \"l'Urupatore aveva tutto\npronto per andarsene, e che sono state forze straniere che lo\nhanno obbligato a restare. Oggi non ha fatto altro che\nnascondersi\". Abbiamo cominciato ieri, ha concluso, ed \"oggi\ntorneremo di nuovo in forma sostenuta nelle strade fino a\nmettere fine all'usurpazione\".", "titolo_articolo": "Guaid\u00f2: oggi un nuovo giorno di protesta", "tags": ["forze armate", "archiviato", "juan guaid\u00f2", "person", "forze armate", "organization"]}