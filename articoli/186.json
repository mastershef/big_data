{"categoria": "Arte ", "sottotitolo": "Ricco calendario di eventi per studiosi e grande pubblico", "testo": "(ANSA) - ROMA, 02 MAG - Ci sar\u00e0 anche il disegno giovanile\ndi Leonardo da Vinci, \"Studio di panneggio per una figura\ninginocchiata\", da tempo non visibile, tra le opere della mostra\n\"Leonardo a Roma. Influenze ed eredit\u00e0\", che il 3/10 si aprir\u00e0 a\nVilla Farnesina, evento principale delle celebrazioni\ndell'Accademia Nazionale dei Lincei per i 500 anni dalla morte.\u00a0\u00a0\u00a0\n\t\t\t\tUn calendario ricco di iniziative presentato nella sede\ndell'Accademia, in un giorno che oltre ad aprire l'anno\nleonardesco rappresenta per l'istituzione l'inizio del progetto\nil \"Trittico dell'ingegno italiano\", che celebrer\u00e0 nel 2020 e\nnel 2021 anche le ricorrenze di Raffaello e Dante. Diversi i\nprogetti collegati alla mostra che chiude a gennaio: la\nriproduzione della Bottega di Leonardo, le esposizioni \"Leonardo\ne i suoi libri. La biblioteca di un genio universale\", \"Leonardo\nin traduzione: dalla Gioconda di Calamatta all'attivit\u00e0\neditoriale dei lincei\" e \"La mostra impossibile\", convegni e le\nconferenze \"Leonardo da Vinci: 7 parole chiave\".", "titolo_articolo": "Leonardo, celebrazioni Accademia Lincei", "tags": ["arti (generico)", "cultura (generico)", "politica", "archiviato", "dante", "leonardo da vinci", "gioconda", "leonardo", "raffaello", "person", "lincei", "organization"]}