{"categoria": "Economia", "sottotitolo": "Richieste anche online, ma i commercialisti chiedono una proroga", "testo": "Ultimi giorni per aderire alla pace fiscale. Marted\u00ec 30 sar\u00e0 la data limite per presentare la domanda per la rottamazione ter disposta dal decreto fiscale dello scorso ottobre e per il saldo e stralcio delle mini-cartelle introdotto con la manovra. Secondo gli ultimissimi dati, considerando il rush finale dei contribuenti interessati, le adesioni potrebbero superare il milione. Le domande si possono presentare anche online, oltre che agli sportelli dell'Agenzia della Riscossione, ma i commercialisti hanno gi\u00e0 chiesto al governo una proroga di almeno un mese.\n\"Da parte nostra confermiamo l'assoluta necessit\u00e0 di una proroga in quanto l'eccesso di domande ha creato una serie di problematiche. Inoltre la scadenza della pace fiscale si sovrappone a una molteplicit\u00e0 di altre scadenze che rischiamo di ingolfare il lavoro quindi confermiamo anche noi l'assoluta esigenza di una proroga\". E' quanto sottolinea in una nota Marcella Caradonna presidente dell'Ordine dei dottori commercialisti e esperti contabili di Milano.", "titolo_articolo": "Fisco:oltre un milione di domande per pace fiscale, il 30 si chiude ", "tags": []}