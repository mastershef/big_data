{"categoria": "Economia", "sottotitolo": "E' il pi\u00f9 alto in Ue dopo Grecia", "testo": "Il debito italiano nel 2018 \u00e8 salito al 132,2% del Pil, dal 131,4% del 2017. Il deficit \u00e8 invece sceso al 2,1%, dal 2,4% del 2017. Lo comunica Eurostat nella sua prima notifica dei dati definitivi del 2018. Il debito italiano resta il secondo pi\u00f9 elevato dell'Ue dopo la Grecia (181,1%). Le ultime previsioni economiche Ue, pubblicate a novembre scorso, davano il debito italiano 2018 a 131,1%, e il deficit a 1,9%. Guardando ai Paesi pi\u00f9 grandi, il debito della Germania nel 2018 \u00e8 sceso a 60,9%, dal 64,5% del 2017, mentre il deficit \u00e8 salito da 1% a 1,7%. In Francia il debito \u00e8 rimasto stabile a 98,4%, mentre il deficit \u00e8 sceso da 2,8% a 2,5%. In Spagna il debito \u00e8 sceso a 97,1%, dal 98,1% dell'anno precedente, e il deficit da 3,1% a 2,5%. In Portogallo il debito \u00e8 calato a 121,5% dal 124,8%, e il deficit dal 3% allo 0,5%.\u00a0\u00a0 Mentre a Cipro il debito pubblico \u00e8 salito da 95,8% a 102,5%, e il deficit da 1,8% a 4,8%, unico deficit sopra il 3% tra i Paesi Ue.", "titolo_articolo": "Eurostat, debito 2018 sale a 132,2%", "tags": ["bilancio statale", "credito; debito", "debito pubblico", "archiviato", "eurostat", "unione europea", "organization"]}