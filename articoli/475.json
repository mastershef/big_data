{"categoria": "Musica ", "sottotitolo": "In scena 'Aurora','Concerto Azzurro','Rapsodia in Blue','Bolero'", "testo": "(ANSA) - BOLOGNA, 3 MAG - Il pianoforte di Stefano Bollani\nincontra l'Orchestra Filarmonica di Bologna diretta da Krjstian\nJ\u00e4rvi per il penultimo appuntamento della stagione concertistica\ndel complesso. Luned\u00ec 13 maggio all'Auditorium Manzoni i due\nartisti saranno protagonisti di un programma di grande impatto\nche accosta pagine contemporanee composte dagli stessi due\nmusicisti e due grandi capolavori del Novecento storico. Cos\u00ec\naccanto alla partitura di Kristjan J\u00e4rvi, \"Aurora\", ci sar\u00e0\nquella di Bollani, \"Concerto Azzurro\" e a seguire la \"Rapsodia\nin Blue\" di George Gershwin e il pirotecnico \"Bolero\" di Maurice\nRavel.  Il programma sar\u00e0 replicato il 15 maggio al Teatro\nComunale di Modena e il 16 Maggio al Creberg Teatro di Bergamo.", "titolo_articolo": "Bollani suona con Filarmonica di Bologna", "tags": ["musica", "ballo", "archiviato", "maurice ravel", "george gershwin", "krjstian j\u00e4rvi", "stefano bollani", "aurora", "person"]}