{"categoria": "Real Estate", "sottotitolo": "", "testo": "(ANSA) - ROMA, 16 APR - \"Sicuramente il nostro obiettivo \u00e8\nquello di creare un interlocutore unico, formale non formale non\nimporta. Cdp ha gi\u00e0 in pancia centinaia di milioni di euro di\nimmobili pubblici, ha gi\u00e0 un suo patrimonio, oltre a questo ci\nsono altri enti dello Stato che hanno immobili che stanno\nmettendo in dismissione, penso a Inps o Agenzia del Demanio\". E'\nquanto ha detto il vicepremier Luigi Di Maio ad Abu Dhabi.\u00a0\u00a0\u00a0\n\t\t\t\t  Questo lavoro, ha detto ancora, \"richiede un coordinamento.\u00a0\u00a0\u00a0\n\t\t\t\tSpesso gli investitori vengono perch\u00e9 sono interessati ma non\nhanno l'interlocutore, noi come Mise ci prenderemo l'onere di\nportare avanti una cabina di regia perch\u00e9 gli investitori\npossano parlare con un solo soggetto per accedere a queste\nopportunit\u00e0. C'\u00e8 un piano di dimissioni di immobili pubblici da\ncirca 1 miliardo in legge di Bilancio e non credo di sar\u00e0\nbisogno di passare da Cdp. Il lavoro che stiamo facendo noi e il\nMef \u00e8 valorizzare al massimo le relazioni\" terreno sul quale \"i\ngoverni precedenti sono stati molto carenti: gli investitori non\navevano un soggetto con il quale parlare\".", "titolo_articolo": "Di Maio, obiettivo interlocutore unico dismissioni immobili", "tags": ["macroeconomia", "archiviato", "luigi di maio", "person", "inps", "organization"]}