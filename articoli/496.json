{"categoria": "Cronaca", "sottotitolo": "'Ai Cinquestelle chiedo velocit\u00e0 su flat tax non su dimissioni'", "testo": "(ANSA) - BUDAPEST, 2 MAG - \"I magistrati sono pronti ad\nincontrarlo e dimostrer\u00e0 la totale estraneit\u00e0 ad una vicenda\nsurreale dove due tizi parlavano di lui senza che sia stato\nfatto nulla. In un paese civile funziona cos\u00ec. Lascio a Conte e\nSiri le loro scelte. A me va bene qualunque cosa, se me la\nspiegano\". Cos\u00ec il vicepremier Matteo Salvini parlando della\nvicenda Siri, prima della conferenza stampa del premier Giuseppe\nConte a Palazzo Chigi. \"E' una vicenda locale - ha aggiunto,\nspiegando di non aver sentito oggi Conte - che non ferma il\nGoverno. Lui \u00e8 tranquillo ed \u00e8 pronto a farsi sentire. Ai\nCinquestelle chiedo velocit\u00e0 sulla flat tax non sulle dimissioni\ndi tizio o di caio\".", "titolo_articolo": "Siri: Salvini, Conte spieghi scelta", "tags": ["governo nazionale", "archiviato", "giuseppe conte", "matteo salvini", "person"]}