{"categoria": "Medio Oriente", "sottotitolo": "portavoce militare, decine intercettati da Iron Dome", "testo": "(ANSAmed) - TEL AVIV, 4 MAG - Sono stati circa 50 i razzi\nlanciati da Gaza verso il sud di Israele. Lo ha detto il\nportavoce militare secondo cui decine di questi sono stati\nintercettati dall'Iron Dome il sistema di difesa antimissili e\naltri caduti in zone aperte. Al momento non si hanno notizie di\nvittime.\u00a0\u00a0\u00a0\n\t\t\t\t   Intanto, sono stati aperti i rifugi pubblici ad Ashkelon\nsulla costa sud di Israele, ha reso noto la Radio militare.\u00a0\u00a0\u00a0\n\t\t\t\tSirene di allarme pure ad Ashdod ed anche a Yavne a decine di\nchilometri di distanza dalla Striscia.", "titolo_articolo": "Gaza: circa 50 razzi su Israele", "tags": ["guerra", "archiviato", "ashkelon", "person"]}