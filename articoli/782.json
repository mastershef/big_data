{"categoria": "Giffoni", "sottotitolo": "Tra protagonisti anche Ilenia Pastorelli e Fabrizio Moro", "testo": "GIFFONI VALLE PIANA - Domani 25 luglio \u00e8 la giornata di una delle anteprime pi\u00f9 attese di questa edizione di Giffoni, il secondo capitolo del musical su una famiglia molto allargata, con Meryl Streep, Mamma mia, ci risiamo! di Ol Parker (nelle sale dal 6 settembre) accompagnato al festival da uno degli interpreti, Jeremy Irvine, che incontrer\u00e0 il pubblico. Stella della giornata anche il Ministro del lavoro Luigi Di Maio che visiter\u00e0 la cittadella.  Al centro degli incontri e delle masterclass, fra gli altri, Ilenia Pastorelli, Simona Cavallari e Fabrizio Moro, che dar\u00e0 anche vita in serata all'evento Live Giffoni Music Concept con Federica Abbate e Il pagante.\nSar\u00e0 in anteprima anche Searching di Aneesh Chaganty, thriller in cui un padre indaga sulla scomparsa della figlia: il racconto passa solo attraverso gli schermi dei computer e degli smartphone. Insieme al film la masterclass con l'esperto di tecnologia Salvatore Aranzulla. In programma inoltre la proiezione di Stiamo Zitti il corto di Jacopo Gubitosi per la Campagna contro il bullismo di Telefono Azzurro e Miur. Insieme al presidente di Telefono Azzurro Ernesto Caffo, ci sar\u00e0 Lodovica Comello come testimonial.In collaborazione con:\r\n\t\t\t\t\tGiffoni Film Festival", "titolo_articolo": "Giffoni: 25 luglio, arrivano Di Maio e sequel Mamma Mia! ", "tags": []}