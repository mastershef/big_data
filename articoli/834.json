{"categoria": "Hi-tech", "sottotitolo": "Cuffiette Apple potrebbero essere anche resistenti ad acqua", "testo": "Gli auricolari AirPods 3 di Apple potrebbero arrivare entro fine anno con una novit\u00e0, la cancellazione del rumore. L'indiscrezione arriva dal sito Digitimes, le cuffiette di terza generazione potrebbero anche avere la caratteristica di resistenza all'acqua, come gi\u00e0 svelato da Bloomberg. L'azienda di Cupertino, che ha lanciato il trend delle cuffiette wireless, potrebbe essere al lavoro anche per migliorare l'autonomia degli auricolari. Apple ha presentato da poco, a marzo, gli AirPods 2 con custodia e ricarica wireless.Quello delle cuffie wireless \u00e8 un settore in piena crescita.\u00a0Insieme ad Apple, sono entrati in partita anche Google, Samsung e Huawei. E secondo indiscrezioni anche Microsoft Sarebbe al lavoro su questo genere di dispositivo. Il mercato della tecnologia indossabile - secondo gli analisti Idc - corre al galoppo. Le consegne mondiali hanno raggiunto i 172,2 milioni di unit\u00e0, con un incremento del 27,5% su base annua. A trainare l'aumento proprio il comparto degli auricolari.", "titolo_articolo": "AirPods 3 avranno cancellazione del rumore", "tags": ["sistemi telecomunicazione", "semiconduttori; componenti elettronici", "mercati; borse", "archiviato", "huawei", "apple", "google", "samsung", "organization"]}