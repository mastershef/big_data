{"categoria": "Europa", "sottotitolo": "Donna e brexiteer, sostituisce il silurato Williamson", "testo": "Theresa May ha nominato a tambur battente una donna, Penny Mordaunt, alla guida del ministero della Difesa britannico dopo l'uscita di scena di Gavin Williamson, silurato dalla premier a causa del leak sul caso Huawei. Mordaunt, 46 anni, era finora ministra per la Cooperazione Internazionale. Anche lei, come il collega appena defenestrato, ha fama di falco ed \u00e8 considerata fra i pi\u00f9 decisi sostenitori della Brexit all'interno dell'attuale governo Tory.", "titolo_articolo": "Londra, Mordaunt nuova ministra della Difesa", "tags": ["ministeri; dipartimenti", "archiviato", "penny mordaunt", "theresa may", "person", "ministero della difesa", "organization"]}