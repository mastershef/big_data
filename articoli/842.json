{"categoria": "Teatro ", "sottotitolo": "Coreografo francese, con la Regina \u00e8 conflitto sulla bellezza", "testo": "(ANSA) - ROMA, 29 APR - \"Prima di scoprire l' amore\nBiancaneve \u00e8 una bambina e quindi non pericolosa, dopo l'\nincontro con il principe diventa una donna e provoca il\nconflitto con la Regina Cattiva\". Il coreografo franco-albanese\nAngelin Preljocaj porta al Teatro dell'Opera di Roma la sua\nversione ispirata alla fiaba dei fratelli Grimm costruita \"come\nun millefoglie\", una danza su musiche di Gustav Mahler che si\npresta a pi\u00f9 livelli di lettura, ma dove il cuore della vicenda\nresta come le due donne protagoniste vivono il rapporto con la\nbellezza. Il balletto, premiato nel 2009 con i Globes de\nCristal, debutta al Costanzi il 3 maggio per restare in\ncartellone fino al 9 con il corpo di ballo diretto da Eleonora\nAbbagnato. Biancaneve conta su una firma di spicco per i\ncostumi, lo stilista Jean Paul Gaultier. L' \u00e9toile Rebecca\nBianchi sar\u00e0 una Biancaneve  \"candida e stupefacente\", il primo\nballerino Claudio Cocino il principe \"coraggioso e dolce\".  Le\nscene sono di Thierry Leproust, le luci di Patrick Riou.", "titolo_articolo": "Al Costanzi Biancaneve vestita Gaultier", "tags": ["musica", "archiviato", "patrick riou", "thierry leproust", "claudio cocino", "rebecca bianchi", "jean paul gaultier", "eleonora abbagnato", "grimm", "cattiva", "gustav mahler", "biancaneve", "person"]}