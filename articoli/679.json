{"categoria": "Africa", "sottotitolo": "A Khartoum e altrove contro stallo nei negoziati coi militari", "testo": "(ANSA) - IL CAIRO, 2 MAG - \"Centinaia di migliaia\" di persone\nhanno sfilato a Khartoum e in altre citt\u00e0 del Sudan tre\nsettimane dopo la deposizione del trentennale presidente\nautocrate Omar al-Bashir per chiedere alla giunta militare di\ncedere il potere a un'autorit\u00e0 civile. Il corteo della capitale,\nindetto come \"la marcia di un milione\" di persone, ha puntato a\nrafforzare il sit-in che dal 6 aprile assedia il quartier\ngenerale delle forze armate mentre sarebbero in stallo i\nnegoziati fra militari e varie formazioni politiche e\nassociazioni su modalit\u00e0 e tempi per giungere a elezioni. I\nmanifestanti chiedono un consiglio guidato da civili che\naccompagni il Paese alla tornata elettorale.", "titolo_articolo": "Sudan, in piazza per potere a civili", "tags": ["manifestazione", "politica", "guerra", "archiviato", "omar al-bashir", "person", "forze armate", "organization"]}