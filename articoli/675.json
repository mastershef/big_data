{"categoria": "Sport", "sottotitolo": "Festa al Tardini per le bianconere, decidono Ekroth e Cernoia", "testo": "Dopo lo scudetto anche la Coppa Italia. La Juventus femminile si prende il secondo trofeo, chiudendo la stagione in bellezza: a una settimana dal successo in campionato, le bianconere si prendono la coppa nazionale, la prima in campo femminile per la Juventus, battendo la Fiorentina 2-1. E' festa allo stadio Tardini di Parma, dove la squadra di Rita Guarino ha avuto la meglio sulle viola - principali rivali anche nella corsa allo scudetto - grazie alle reti di Ekroth e Cernoia, a segno nel primo tempo. Fiorentina a caccia del riscatto nella ripresa, ma il gol di Bonetti non basta per ribaltare il risultato. \"Complimenti alla Juventus per la vittoria e a tutte due le squadre artefici di una stagione straordinaria - le parole del Presidente della Figc, Gabriele Gravina -; il successo di questa finale conferma come il calcio femminile sia finalmente una realt\u00e0 nel nostro Paese. Come Federazione ci abbiamo creduto, ci crediamo e siamo consapevoli che ci sia ancora molto da lavorare\".\u00a0\n\u00a0\n\n#FiorentinaJuve #CoppaItaliaFemminile pic.twitter.com/2oQlJejz0o\n\u2014 Juventus FC Women (@JuventusFCWomen) 28 aprile 2019", "titolo_articolo": "Calcio donne: 2-1 a Fiorentina, Juve vince anche Coppa Italia", "tags": ["calcio", "archiviato", "gabriele gravina", "bonetti", "cernoia", "ekroth", "rita guarino", "person", "figc", "juventus", "fiorentina", "organization"]}