{"categoria": "Economia", "sottotitolo": "Osservatorio Consulenti lavoro. Crotone per incidenti mortali", "testo": "Nel 2018 circa 641mila lavoratori hanno subito un incidente sul lavoro: l'84,6% di questi sono avvenuti durante l'attivit\u00e0 lavorativa, mentre il 15,4% durante il tragitto casa-lavoro. E' quanto emerge dall'indagine dell'Osservatorio Statistico dei Consulenti del Lavoro secondo cui gli incidenti sono saliti dell'0,9% ma l'aumento degli occupati rende l'incidenza degli infortuni pari a quella del 2017. L'aumento pi\u00f9 significativo \u00e8 quello che riguarda gli incidenti con esito mortale (+10,1% nel 2018), soprattutto quando si utilizzano mezzi di trasporto.\nLa maglia nera per il numero assoluto di malattie cancerogene imputabili all'attivit\u00e0 lavorativa spetta a Taranto, seguita da Torino, Napoli, Milano, Genova e Venezia. Secondo l'Osservatorio nel Tarantino il 70% dei tumori denunciati \u00e8 correlato al settore metalmeccanico: nel biennio 2017-2018 il maggior numero di infortuni mortali di lavoratori si registra nella provincia di Crotone (6,3 ogni mille) e, a seguire, nelle province di Isernia (5,9\u2030) e Campobasso (4,7\u2030).", "titolo_articolo": "Incidenti sul lavoro: Taranto prima per cancro ", "tags": []}