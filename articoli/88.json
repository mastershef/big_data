{"categoria": "Tecnologia", "sottotitolo": "", "testo": "Si terr\u00e0 il 12 aprile 2019 a Milano il primo forum dell'Associazione Italiana per l'Intelligenza Artificiale che festeggia i suoi primi 30 anni. L'evento accademico sar\u00e0 dedicato alle imprese.\nFondata nel 1988 per promuovere la ricerca e la diffusione dell'intelligenza artificiale (AI), l'Associazione conta 1.000 membri tra ricercatori, professori universitari e societ\u00e0. La sua mission consiste \"nel creare in Italia un tessuto connettivo capace di trasferire la ricerca di base e applicativa nell'ambito dell'AI alle imprese\", spiega l'associazione.\n\"I nostri ricercatori sono terzi al mondo per articoli pubblicati e l'altissimo numero di citazioni ne esalta la rilevanza - sottolinea il presidente Piero Poccianti - Dobbiamo solo appropriarci di questa responsabilit\u00e0 e potenzialit\u00e0 anche in Italia e l'organizzazione dell'AI Forum sar\u00e0 l'occasione per coinvolgere Istituzioni e imprese in questa rinascita\"", "titolo_articolo": "Forum Intelligenza Artificiale in Italia", "tags": []}