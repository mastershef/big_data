{"categoria": "Musica ", "sottotitolo": "In coproduzione con La Monnaie anche Rosenkavalier per il 2021", "testo": "(ANSA) - BOLOGNA, 3 MAG - Grazie alla collaborazione con il\nTh\u00e9\u00e2tre Royal de la Monnaie di Bruxelles, il Teatro Comunale di\nBologna aprir\u00e0 la prossima stagione, il 24 gennaio 2020, con il\n'Tristano e Isotta' di Richard Wagner firmato dal regista Ralf\nPleger. Nel 2021, invece, con una coproduzione analoga, arriver\u00e0\nin Sala Bibiena il capolavoro di Richard Strauss 'Der\nRosenkavalier' messo in scena da Damiano Michieletto. Due\nallestimenti di respiro internazionale che riporteranno al\nComunale due titoli assenti rispettivamente dal 1995 e dal 1996.\u00a0\u00a0\u00a0\n\t\t\t\tIl titolo wagneriano, che segna il debutto in Italia di Ralf\nPleger, vedr\u00e0 impegnato sul podio ancora una volta lo slovacco\nJurai Val\u010duha, trionfatore nella recente 'Salome'. Lo spettacolo\nha debuttato con successo il 2 maggio, nel teatro della capitale\nbelga.", "titolo_articolo": "Tristano e Isotta apre stagione Comunale", "tags": ["classica", "archiviato", "jurai valcuha", "damiano michieletto", "richard strauss", "ralf pleger", "isotta", "richard wagner", "isotta", "tristano", "salom\u00e8", "person"]}