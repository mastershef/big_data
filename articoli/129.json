{"categoria": "Moda ", "sottotitolo": "Boutique in costruzione. Apertura prevista a fine maggio", "testo": "(ANSA) - NEW YORK, 27 APR - Come se non le bastasse il\nsuccesso da cantante e attrice, Lady Gaga ora esplora anche il\nmondo del 'beauty' e si appresta a lanciare una sua linea e ad\naprire una boutique a Las Vegas. Secondo la stampa locale, la\nboutique \u00e8 ancora in costruzione ma dovrebbe essere inaugurata a\nfine maggio.\u00a0\u00a0\u00a0\n\t\t\t\t   La linea di Gaga si chiamer\u00e0 'Haus Beauty' e la popstar ne ha\nregistrato i diritti gi\u00e0 dall'anno scorso. Comprende profumi,\nfondotinta, rossetti, smalti e vari altri prodotti. Il nome \u00e8\nispirato dalla sua squadra creativa personale 'Haus Gaga'. Il\nteam \u00e8 responsabile della sua immagine, tra le altre cose,\ndurante le performance dal vivo. Nel 2016 per celebrare la\npartnership decennale, la protagonista del film 'A Star is Born'\nsi fece tatuare la parola 'Haus' sul braccio destro.", "titolo_articolo": "Lady Gaga lancia linea beauty a L.Vegas", "tags": ["musica", "archiviato", "haus beauty'", "haus gaga", "person"]}