{"categoria": "Moto", "sottotitolo": "Domenica in Qatar primo Gp della stagione, la 24/a per Valentino", "testo": "\"Questo \u00e8 un momento sempre molto eccitante, abbiamo un sacco di buoni propositi e tanta motivazione per fare meglio, perch\u00e9 veniamo da un anno un po' difficile per tutta la squadra Yamaha. Sembra che anche i nostri capi e i nostri ingegneri giapponesi siano molto motivati a migliorare. Quindi ci piacerebbe essere pi\u00f9 forti e pi\u00f9 competitivi rispetto al 2018\". Valentino Rossi non vede l'ora di ripartire con il Mondiale della MotoGp che domenica vivr\u00e0 il primo atto del 2019 con il Gp del Qatar a Losail. Per Rossi \u00e8 la 24/a stagione in sella.", "titolo_articolo": "MotoGp, Rossi: 'Motivazione alle stelle, adesso i risultati'", "tags": ["gran premio", "archiviato", "valentino rossi", "person", "yamaha", "organization"]}