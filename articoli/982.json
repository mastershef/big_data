{"categoria": "NULL", "sottotitolo": "Vulnerabilit\u00c3\u00a0, malware, esposizione dei dati e, da poco, GDPR compliance. Sfide e preoccupazioni che riguardano le ... ", "testo": "Vulnerabilit\u00e0, malware, esposizione dei dati e, da poco, GDPR compliance. Sfide e preoccupazioni che riguardano le aziende di tutta Europa e non solo. Si stima infatti che il \"cybercrimine\" porter\u00e0 a triplicare il numero di posizioni aperte nei prossimi cinque anni. Le aziende infatti lamentano una carenza di personale qualificato e i manager HR prevedono di far crescere il reparto dedicato del 15%, secondo l'analisi condotta da Wyber.\n\nGrande opportunit\u00e0 quindi per chi \u00e8 in cerca di lavoro, anche perch\u00e9 la cybersecurity abbraccia ogni tipo di settore: se in testa troviamo i servizi professionali (37%), non mancano le richieste nel mondo della finanza (13%), della difesa (12%), ma anche della sanit\u00e0 (6%). Sono diversi gli studi e i profili che affollano questo settore: ingegneri, architetti delle informazioni, laureati in economia, giurisprudenza, criminologia o scienze politiche. Professionisti che si sono avvicinati a quest'ambito in un secondo momento, spesso per passione, e che hanno saputo accumulare esperienze dirette restando aggiornati con corsi di perfezionamento e certificazioni. \n\nFondamentale per distinguersi \u00e8 l'aggiornamento. Il settore della sicurezza informatica si contraddistingue per la rapidit\u00e0 con cui evolve in tempi molto brevi. Ne \u00e8 una prova la recente introduzione della nuova regolamentazione in materia di privacy in Europa, la cosiddetta GDPR. Tutto ci\u00f2 richiede da una parte che il professionista si aggiorni con costanza, anche quando ha raggiunto una posizione stabile.", "titolo_articolo": "Cybersecurity: entro il 2021 si apriranno 3,5 milioni nuove posizioni ", "tags": []}