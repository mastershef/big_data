{"categoria": "Sport", "sottotitolo": "Obiettivo:sensibilizzare a rispetto degli utenti pi\u00f9 vulnerabili", "testo": "(ANSA) - ROMA, 4 MAG - Con l'hashtag #rispettiamoci, ACI e\nSARA Assicurazioni lanciano al 102\u00b0 Giro d'Italia la  campagna\ndi sensibilizzazione verso gli utenti della strada vulnerabili,\npedoni e ciclisti. L'aumento di chi si muove in bici sulle\nstrade e la spinta verso una mobilit\u00e0 pi\u00f9 integrata tra i\ndiversi mezzi hanno generato un incremento di incidenti tra auto\ne bici. In tutte le tappe del Giro, l'Automobile Club d'Italia e\ngli istruttori del Centro di Guida Sicura ACI-Sara di Vallelunga\nillustreranno un decalogo con consigli ed indicazioni per\nautomobilisti e ciclisti chiamati a condividere la strada in\nsicurezza. Sara Assicurazioni presenter\u00e0 i nuovi servizi di\nassistenza e tutela, espressamente studiati per chi va in bici.\u00a0\u00a0\u00a0\n\t\t\t\t\"Sono soddisfatto di annunciare la collaborazione tra ACI e SARA\n- dichiara Angelo Sticchi Damiani, Presidente ACI - per due\nragioni fondamentali: la disponibilit\u00e0 del Giro a promuovere la\ncultura di una sempre maggiore sicurezza sulle strade e la\ncomune passione per lo sport\".", "titolo_articolo": "Giro: Aci-Sara per la sicurezza stradale", "tags": ["incidenti stradali", "archiviato", "angelo sticchi damiani", "sara assicurazioni", "sara", "person", "automobile club d'italia", "organization"]}