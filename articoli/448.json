{"categoria": "Mondo", "sottotitolo": "Rester\u00e0 come 'ospite' nell'ambasciata della Spagna", "testo": "(ANSA) - CARACAS, 3 MAG - Il leader oppositore venezuelano \nLeopoldo L\u00f3pez ha affermato ieri sera che non ha paura \"n\u00e9 della\ncarcere\", \"n\u00e9 di Nicol\u00e1s Maduro\", ma che tuttavia continuer\u00e0 a\nrestare come 'ospite' nell'ambasciata della Spagna a Caracas.\u00a0\u00a0\u00a0\n\t\t\t\t   In dichiarazioni dalla rappresentanza diplomatica, ha\nsottolineato di non voler tornare in carcere: \"E' un inferno, ma\nnon ne ho paura; non ho paura di Maduro, non ho paura della\ndittatura\".\u00a0\u00a0\u00a0\n\t\t\t\t   Dopo aver chiarito di non essere tornato a casa sua perch\u00e9 lo\navrebbero portato \"di nuovo nel carcere militare di Ramo Verde\",\nL\u00f3pez ha sostenuto che \"l'insurrezione\" guidata da lui e da Juan\nGuaid\u00f2, l'autoproclamato presidente ad interim, ha causato \"una\nfrattura del regime\".\"Si \u00e8 aperta una crepa - ha detto - ed \u00e8 un\ncolpo alla Forza armata\".\u00a0\u00a0\u00a0\n\t\t\t\t   Ieri un tribunale di Caracas ha spiccato un ordine di cattura\nnei confronti di L\u00f3pez per aver violato gli arresti domiciliari.\u00a0\u00a0\u00a0\n\t\t\t\tLa Spagna ha fatto sapere che non consegner\u00e0 l'oppositore alla\ngiustizia venezuelana.", "titolo_articolo": "Venezuela: L\u00f3pez, non torno indietro", "tags": ["politica", "archiviato", "juan guaid\u00f2", "nicol\u00e1s maduro", "leopoldo l\u00f3pez", "person", "forze armate", "organization"]}