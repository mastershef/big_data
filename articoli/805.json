{"categoria": "Nuoto", "sottotitolo": "Fede incanta a Citt\u00e0 di Milano:\"In Italia entusiasmo contagioso\"", "testo": "(ANSA) - MILANO, 2 MAR - Federica Pellegrini concede il bis\nnella seconda giornata della nona edizione del Trofeo Citt\u00e0 di\nMilano. Dopo avere vinto ieri i 200 stile, la Pellegrini si \u00e8\nripetuta oggi nei 100, con il tempo di 54\"26: \"Sono molto\ncontenta del lavoro e delle sensazioni provate in acqua - spiega\n-. Il nostro nuovo modo di lavorare funziona, i cambiamenti\nstanno dando buoni frutti. Ora abbiamo un mese per abbassare\nquesto tempo in vista degli Assoluti. Poi, ci concentreremo sui\nMondiali\". La Pellegrini ringrazia il pubblico di Milano, sempre\nmolto appassionato: \"E' davvero bello nuotare in Italia. C'\u00e8 un\nentusiasmo contagioso che circonda il nostro nuoto\".", "titolo_articolo": "Nuoto: bis Pellegrini nei 100 sl", "tags": ["sport", "archiviato", "federica pellegrini", "person"]}