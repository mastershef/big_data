{"categoria": "Sport", "sottotitolo": "\"In futuro pi\u00f9 controlli su federazioni e aggregazioni\"", "testo": "(ANSA) - ROMA, 3 MAG - Apprezzamento per la gestione\nfinanziaria del Coni arriva dalla Corte dei Conti. Per la\nmagistratura contabile l'analisi del bilancio 2017 dell'ente\npresieduto da Giovanni Malag\u00f2 ha fornito \"un andamento positivo\"\ncon un avanzo di economico pari a 207.520 euro e con un lieve\nincremento (0,5%) del patrimonio netto passato a 41.384.564\neuro. E' quanto emerge dalla relazione della Corte dei Conti,\nvisionata dall'Ansa, approvata lo scorso 11 aprile (relatore\nPiergiorgio Della Ventura). Nel report si sottolinea anche che\nnel 2017 il Coni ha applicato le norme in materia di\ncontenimento della spesa pubblica, realizzando risparmi per\ncomplessivi 3.002.000 euro (su consulenze, spese di\nrappresentanza, missioni e funzionamento degli organi e per le\nspese sostenute da Coni Servizi). Tra le voci di costo che hanno\nregistrato una diminuzione, si evidenziano quelle relative al\n\"funzionamento di presidenza, vice-presidenza e segreteria\ngenerale\" (-20,4%). Anche i debiti diminuiscono dell'11%.", "titolo_articolo": "Coni: Corte Conti, bene gestione 2017", "tags": ["bilancio statale", "giustizia", "archiviato", "piergiorgio della ventura", "giovanni malag\u00f2", "person", "ansa", "coni", "corte dei conti", "organization"]}