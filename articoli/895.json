{"categoria": "Cronaca", "sottotitolo": "Mons. Hollerich su Civilt\u00e0 Cattolica: \"Migranti, islam, ebrei come nemici\"", "testo": "L'angoscia \u00e8 \"una paura senza un oggetto concreto\", \"destabilizza l'uomo\", ed \u00e8 \"la molteplicit\u00e0 di paure vaghe\" che \"portano a tale angoscia\": \"alcune politiche populiste ne approfittano e danno un nome agli oggetti di tali paure, che allora possono trasformarsi in aggressivit\u00e0. Per rimuovere le nostre paure ci vengono presentati dei nemici: i migranti, l'islam, gli ebrei ecc. Che gioco infame con le nostre paure!\". Lo afferma il presidente de vescovi europei, mons. Jean-Claude Hollerich, arcivescovo del Lussemburgo, su Civilt\u00e0 Cattolica in vista delle europee.\n\"Per i cristiani, l'accoglienza dei rifugiati e dei migranti non \u00e8 un'opzione da discutere: si tratta di un agire cristiano che scaturisce dal Vangelo\". Cos\u00ec il capo dei vescovi dell'Ue, mons. Jean-Claude Hollerich. \"Il dramma dei rifugiati e dei migranti nel Mediterraneo \u00e8 una vergogna per l'Europa\", afferma il presule: \"Esso diventa un immenso cimitero. Quale durezza di cuore accettare la morte dei nostri fratelli e sorelle piuttosto che condividere un poco del nostro benessere!\".", "titolo_articolo": "Vescovi Ue, gioco infame dei populismi con le paure della gente", "tags": ["politica", "archiviato", "jean-claude hollerich", "person", "unione europea", "organization"]}