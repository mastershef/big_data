{"categoria": "NULL", "sottotitolo": "Le donne diventano pi\u00c3\u00b9 attive nella ricerca del lavoro. E' ci\u00c3\u00b2 che \u00c3\u00a8 emerso dalla recente indagine di InfoJobs, ... ", "testo": "Le donne diventano pi\u00f9 attive nella ricerca del lavoro. E' ci\u00f2 che \u00e8 emerso dalla recente indagine di InfoJobs, che ha analizzato il profilo dei candidati dell'ultimo mese: la percentuale di donne che ha risposto ad almeno un'offerta di lavoro \u00e8 pi\u00f9 alta, pari al 51% contro il 49% degli uomini. Una differenza piccola, ma che segna un'inversione di rotta rispetto agli anni passati. \n\nIl profilo del candidato\nGuardando al quadro generale, il candidato alla ricerca di un lavoro \u00e8 giovane, under 35 nel 61% dei casi, e con un livello di istruzione medio-alto nel 70% dei casi. Il 43% infatti ha un diploma, mentre il 27% ha una laurea o un master. Riguardo alla categoria professionale, la classifica vede in testa i profili appartenenti al mondo del Manifatturiero, produzione e qualit\u00e0 (10%) seguiti da Amministrazione, contabilit\u00e0 (8,5%) e da Commercio e Retail (6,9%). Dal punto di vista geografico, invece, la Lombardia si conferma ancora un territorio dinamico con la percentuale pi\u00f9 alta di candidati attivi (28%). Seguono Emilia Romagna e Piemonte (10,6%).", "titolo_articolo": "Le donne pi\u00c3\u00b9 attive nella ricerca del lavoro, cambia il profilo del candidato ", "tags": []}