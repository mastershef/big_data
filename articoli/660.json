{"categoria": "Cultura & Spettacoli", "sottotitolo": "Tre date a luglio, il 3 a Marostica, il 4 a Roma, il 5 a Lucca", "testo": "(ANSA) - ROMA, 10 OTT - I Toto tornano in Italia con il tour che celebra i 40 anni della loro carriera. Il \"40 Trips Around The Sun Tour\" far\u00e0 tappa la prossima estate a Marostica (3 luglio al Summer Festival), Roma (4 luglio al Rock in Roma Summer Festival) e Lucca (5 luglio al Summer Festival): 3 concerti in cui riascoltare tutte le hits della band.\u00a0\u00a0\u00a0 Pochi gruppi, nella storia della musica, hanno lasciato individualmente o collettivamente un'impronta pi\u00f9 vasta nella cultura popolare dei membri dei Toto: singolarmente, i membri della band, possono essere ascoltati in 5000 album che rappresentano globalmente una vendita totale di mezzo miliardo di album. Tra tutti questi dischi, NARAS (National Academy of Recording Arts and Sciences) ha premiato le performance con oltre 200 nomination ai Grammy Awards.\u00a0\u00a0\u00a0 Con oltre 40 anni passati insieme, le vendite dei Toto hanno superato i 40 milioni di album e hanno resistito ai cambi di moda e stili. Il gruppo ha recentemente annunciato l'uscita del cofanetto \"All In\" per il 30 novembre.\u00a0\u00a0\u00a0 (ANSA).", "titolo_articolo": "Toto in Italia per i 40 anni di carriera", "tags": []}