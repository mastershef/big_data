{"categoria": "Dalla Cina", "sottotitolo": "", "testo": "(ANSA-XINHUA) - CHENGDU, 29 APR - Il Buddha gigante di\nLeshan, nella provincia di Sichuan nella Cina del Sud-est, \u00e8\nstato riaperto ai turisti, dopo sei mesi di chiusura per lavori\ndi ristrutturazione. \n   Per il restauro della statua che con i suoi 71 metri di\naltezza \u00e8 considerata il pi\u00f9 grande Buddha al mondo, sono state\nutilizzate tecnologie all'avanguardia come droni per il\nmonitoraggio aereo, scanner 3D e metodi di resistenza ad alta\ndensit\u00e0. \n   Prima della ristrutturazione, centinaia di piante, fra cui\nmuschi e licheni, crescevano sul corpo del Buddha gigante. La\nvegetazione rimossa dalla statue \u00e8 diventata un souvenir per i\nturisti: sono state chiamate le \"piante fortunate di Buddha\". Al\nmomento, pi\u00f9 di 80.000 souvenir sono stati venduti, per un\nricavato di quasi 300.000 dollari. \n   La statua di Buddha, scolpita in una roccia della montagna di\nLeshan e prospiciente a tre fiumi convergenti, \u00e8 stata costruita\nin oltre 90 anni, a partire dal 713 d.C., durante la Dinastia\nTang (618-907). E' fra i patrimoni dell'umanit\u00e0 dell'Unesco.\u00a0\u00a0\u00a0\n\t\t\t\t(ANSA-XINHUA).", "titolo_articolo": "Buddha gigante di Leshan riapre al pubblico dopo restauro", "tags": ["buddismo", "arte; cultura; intrattenimento", "mass media", "archiviato", "budda", "person", "unesco", "organization"]}