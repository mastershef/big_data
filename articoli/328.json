{"categoria": "Teatro ", "sottotitolo": "Dal 3 al 12 maggio al Sannazaro con cast italiano", "testo": "(ANSA) - NAPOLI, 30 APR - Per la prima assoluta di Interiors,\nnuovo allestimento del pluripremiato spettacolo diretto dal\nregista britannico Matthew Lenton, debutto al Teatro Sannazaro\ndi Napoli il 3 maggio. La creazione originale di Vanishing Point\ndi Glasgow, a dieci anni esatti dalla prima vista al Napoli\nTeatro Festival, torna in scena (fino al 12 maggio) prodotta, in\nesclusiva per l'Italia, da 'Tradizione e Turismo-Centro di\nProduzione Teatrale' ed 'Ente Teatro Cronaca Vesuvioteatro' con\nun nuovo cast, tutto italiano. \n   \"E' uno spettacolo diverso - dice il regista - che, pur\nmantenendo intatta la suggestione e l'idea di base, cambia\nparecchio rispetto alla precedente edizione. Sicuramente in\nalcuni elementi della scenografia e nelle nuove dinamiche\ninstaurate dagli attori che formano il nuovo cast\". Otto in\nscena e di pi\u00f9 generazioni (sono Clara Bocchino, Giuseppe\nBrunetti, Ivan Castiglione, Sergio Di Paola, Rebecca Furfaro,\nLucienne Perreca, Giorgio Pinto, Ingrid Sansone) scelti dal\nregista nelle audizioni al Sannazaro.", "titolo_articolo": "A Napoli nuovo 'Interiors' di Lenton", "tags": ["teatro", "archiviato", "ingrid sansone", "giorgio pinto", "lucienne perreca", "rebecca furfaro", "sergio di paola", "ivan castiglione", "giuseppe brunetti", "clara bocchino", "matthew lenton", "person"]}