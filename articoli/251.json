{"categoria": "Tennis", "sottotitolo": "N.3 al mondo eliminato, a Cecchinato tocca cileno in semifinale", "testo": "(ANSA) - ROMA, 3 MAG - E' Cristian Garin l'avversario di\nMarco Cecchinato in semifinale al torneo Atp di Monaco di\nBaviera. Il cileno, n.47 del ranking, ha eliminato a sorpresa \nAlexander Zverev, numero tre del mondiale e primo favorito sulla\nterra rossa tedesca. Garin, 22 anni, ha battuto il campione\nrusso in tre set con il punteggio di 6-4 5-7 7-5: prima si \u00e8\nvisto cancellare tre match-point nel decimo gioco del secondo\nset, ne ha annullati a sua volta due nel decimo gioco del terzo\nset prima di riuscire a chiudere la partita in suo favore nel\ndodicesimo game. Domani la sfida con Cecchinato che si \u00e8\naggiudicato entrambi i precedenti con Garin, sempre giocati a\nBuenos Aires.", "titolo_articolo": "Tennis: Garin fa fuori Zverev a Monaco", "tags": ["tennis", "archiviato", "alexander zverev", "marco cecchinato", "person"]}