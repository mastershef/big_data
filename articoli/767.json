{"categoria": "Arte ", "sottotitolo": "Annuncio degli studiosi, servir\u00e0 per la ricerca del suo Dna", "testo": "\"Abbiamo recuperato oltreoceano una ciocca di capelli che \u00e8 stata storicamente denominata 'Les Cheveux de Leonardo da Vinci', insieme a un altro cimelio; questa straordinaria reliquia permetter\u00e0 di procedere nella ricerca del suo Dna\". E' quanto annunciato da Alessandro Vezzosi, studio del Genio di Vinci e direttore del Museo ideale Leonardo da Vinci, e la storica Agnese Sabato, presidente della Leonardo da Vinci Heritage. Tutto, insieme ad altre novit\u00e0, verr\u00e0 illustrato, si spiega, nel corso di una conferenza stampa in programma il 2 maggio a Vinci (Firenze), che \u00e8 anche il giorno del quinto centenario della morte di Leonardo.\u00a0\u00a0\u00a0 \"Il reperto storico della ciocca di capelli - spiega Vezzosi -, che fino a questo momento era rimasto nel segreto di una collezione americana, verr\u00e0 esposto in anteprima mondiale, insieme a documenti che ne dimostrano l'antica provenienza francese\" alla mostra a Vinci 'Leonardo vive', al via sempre dal 2 maggio.", "titolo_articolo": "'Recuperata una ciocca dei capelli di Leonardo'", "tags": ["cosmetici; prodotti per l'igiene", "archiviato", "agnese sabato", "alessandro vezzosi", "leonardo da vinci", "person", "direzione nazionale antimafia", "organization"]}