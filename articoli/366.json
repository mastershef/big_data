{"categoria": "F1", "sottotitolo": "\"Oggi pessimo inizio, meglio dopo pit. Novit\u00e0 per Barcellona\"", "testo": "(ANSA) - ROMA, 28 APR - \"E' stata molto dura all'inizio, non\navevo feeling con la gomma morbida, non ero mai in fiducia. Poi\ncon la media \u00e8 andata meglio, abbiano tenuto il passo delle\nMercedes e messo anche su di loro un po' di pressione. Comunque\nc'\u00e8 moltissimo da fare. Non \u00e8 assolutamente la situazione che\navremmo voluto a questo punto, ma per ora dobbiamo\naccontentarci\". Cos\u00ec Sebastian Vettel dopo il terzo posto a\nBaku. Ora la Ferrari guarda alla prossima gara a Barcellona, ma\nVettel \u00e8 prudente. \"Non penso che andremo l\u00ec da favoriti ma\ncomunque porteremo un paio di aggiornamenti. Soprattutto - ha\naffermato il tedesco - speriamo di avere un fine settimana\nlineare, cosa che finora non abbiamo ancora avuto. Cos\u00ec potremo\ndare una svolta alla stagione\".", "titolo_articolo": "Gp Baku: Vettel, dobbiamo accontentarci", "tags": ["automobili", "archiviato", "sebastian vettel", "person", "ferrari", "mercedes", "organization"]}