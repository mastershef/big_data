{"categoria": "Cronaca", "sottotitolo": "A Bologna, 38enne accusato di ripetute violenze", "testo": "(ANSA) - BOLOGNA, 4 MAG - Un 38enne nato in Bolivia \u00e8 stato\narrestato a Bologna dalla Polizia per violenza sessuale su\nminore: \u00e8 accusato di avere abusato in pi\u00f9 occasioni della\nfiglia minorenne della sua convivente. L'uomo \u00e8 stato fermato\nieri dagli investigatori della squadra mobile, che hanno\neseguito un'ordinanza di custodia cautelare in carcere emessa\ndal Gip di Bologna.\u00a0\u00a0\u00a0\n\t\t\t\t   Le indagini sono partite nel marzo scorso da una segnalazione\ndei servizi sociali che riferivano di possibili abusi sessuali\nsubiti da una giovane, nata a Bologna. I vari episodi risalgono\nai mesi tra febbraio e giugno 2018. Secondo gli investigatori,\nle violenze sono avvenute in un ambiente apparentemente del\ntutto equilibrato nei rapporti familiari, tanto da non far\nsospettare inizialmente di nulla la madre. Le prime confidenze\ndella figlia erano state molto generiche e riguardavano il suo\nrifiuto di imparare la lingua spagnola, circostanza che, come si\n\u00e8 poi appurato, le riportava alla mente la figura del\nmolestatore.", "titolo_articolo": "Abusa di figlia della compagna,arrestato", "tags": ["arresto", "giustizia", "reati sessuali", "archiviato", "polizia di stato", "organization"]}