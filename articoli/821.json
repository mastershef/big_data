{"categoria": "Calcio", "sottotitolo": "'Contro l'Ajax 54% possesso palla, a Madrid vincemmo con il 38%'", "testo": "(ANSA) - ROMA, 3 MAG - \"I dati contano relativamente nel\ngioco del calcio: a Madrid, l'anno scorso, abbiamo avuto il 38%\ndi possesso palla e abbiamo vinto 3-1, mentre contro l'Ajax in\ncasa abbiamo avuto il 54% di possesso palla e hanno vinto loro\".\u00a0\u00a0\u00a0\n\t\t\t\tCos\u00ec Massimiliano Allegri, parlando a Sky Sport, dopo il\npareggio con il Torino. L'allenatore della Juve ha avuto un\nchiarimento con l'opinionista Adani, con il quale era entrato in\npolemica dopo il pari con l'Inter. \"Quest'anno abbiamo giocato\ntre partite che considero emblematiche: contro Valencia,\nManchester United e Atletico Madrid in casa. La migliore \u00e8 stata\nquella contro lo United, ma nessuno se la ricorda, perch\u00e9\nabbiamo perso. Milan e Juventus, che ho avuto la fortuna di\nallenare, sono due societ\u00e0 con Dna diversi e che agiscono in\ncontesti diversi. Quelli che vincono sono pochi, il calcio non \u00e8\nuna scienza esatta, ma arte\", ha concluso.", "titolo_articolo": "Allegri: Il pallone \u00e8 arte e non scienza", "tags": ["calcio", "archiviato", "adani", "massimiliano allegri", "person", "juventus", "inter", "milan", "torino", "sky", "ajax", "organization"]}