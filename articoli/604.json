{"categoria": "Politica", "sottotitolo": "Dirigente scolastica sollecita costruzione sede provvisoria", "testo": "(ANSA) - NORCIA (PERUGIA), 3 MAG - La dirigente scolastica di\nNorcia, Rossella Tonti, ha inviato una lettera al presidente\ndella Repubblica, Sergio Mattarella per sollecitare la\ncostruzione della nuova sede provvisoria per gli istituti\nsuperiori della citt\u00e0.\u00a0\u00a0\u00a0\n\t\t\t\t   Tonti ha evidenziato la mancata autorizzazione a sbloccare i\nfondi necessari per la realizzazione della nuova struttura.\u00a0\u00a0\u00a0\n\t\t\t\t   \"Mi rivolgo a lei - si legge nella lettera - nel mio ruolo di\ndirigente scolastico per sottoporre alla sua attenzione una\nsituazione veramente incresciosa per i nostri ragazzi. Infatti\nil 31 maggio prossimo scadr\u00e0 il noleggio dei prefabbricati\nutilizzati come sede provvisoria dei nostri corsi di scuola\nsuperiore e a tutt'oggi non abbiamo avuto risposta da parte del\nMiur e del commissario straordinario circa il finanziamento per\npoter procedere alla predisposizione di una nuova sede\nscolastica provvisoria in considerazione che per quella\ndefinitiva ci vorranno anni\".", "titolo_articolo": "Lettera a Mattarella per scuole Norcia", "tags": ["scuola", "politica", "archiviato", "sergio mattarella", "rossella tonti", "person"]}