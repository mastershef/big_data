{"categoria": "Sport", "sottotitolo": "Terzo Crutchlow, quinta la Yamaha di Valentino Rossi", "testo": "Andrea Dovizioso su Ducati ha vinto il Gp del Qatar, prima gara del motomondiale 2019, classe MotoGp. Ha preceduto di 23 millesimi le Honda del campione del mondo Marc Marquez e di Cal Crutchlow. Quarta la Suzuki di Rins, quinta la Yamaha di Valentino Rossi.\u00a0Grande la rimonta di Rossi, partito dalla 14/a posizione. La top ten della gara in Qatar \u00e8 completata dal sesto posto di Danilo Petrucci, con l'altra Ducati ufficiale. Settimo Maverick Vinales (Yamaha), seguito da Joan Mir (Suzuki) e Nakagami (Honda). Decimo Aleix Espargar\u00f2 (Aprilia). LE CLASSIFICHE\u00a0\nUn reclamo sporto da quattro team, esclusa la Yamaha, pende sulla vittoria in Qatar di Andrea Dovizioso. Secondo quanto riferisce Sky Sport, il reclamo riguarderebbe lo spoiler montato davanti alla gomma posteriore della Ducati di Dovizioso. Un particolare tecnico che, sostengono i team, pu\u00f2 essere utilizzato solo in caso di pioggia.\n\n\n\u00a0\n\u00a0Guarda le fotoMotoGp: Dovizioso vince in Qatar davanti a Marquez \n\n\u00a0\nBaldassarri vince in Moto2\n\u00a0\n\n\n\u00a0\n\u00a0Guarda le fotoMoto: Qatar, Baldassarri vince in Moto2\n\n\u00a0\n\u00a0Giapponese Toba vince in Moto3\n\n\n\u00a0\n\u00a0Guarda le fotoQatar: giapponese Toba vince in Moto3", "titolo_articolo": "MotoGp: Dovizioso trionfa in Qatar davanti a Marquez ", "tags": []}