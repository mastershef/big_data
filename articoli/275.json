{"categoria": "Real Estate", "sottotitolo": "Gori, da ex insediamenti industriali servizi per collettivit\u00e0", "testo": "(ANSA) - MILANO, 26 APR - Rigenerare l'area post industriale\ndi Bergamo ex Gres con un modello innovativo di sviluppo\nurbanistico.\u00a0\u00a0\u00a0\n\t\t\t\tE' la proposta illustrata dalla Fondazione Pesenti in un\nincontro cui ha partecipato anche il sindaco Giorgio Gori con\nl'assessore alla riqualificazione urbana Francesco Valesini.\u00a0\u00a0\u00a0\n\t\t\t\t   Il presidente Carlo Pesenti ha spiegato che la Fondazione\ndialogher\u00e0 con le istituzioni bergamasche per definire un master\nplan che sia \"attrattivo per gli operatori del settore\" e che il\nil progetto architettonico sar\u00e0 coniugato con un business plan\nparticolareggiato per richiamare investitori del settore. Dei\n61.000 metri quadri dell'area, ha aggiunto l'architetto Mauro\nPiantelli - dello Studio De8 che ha avviato lo studio di\nrigenerazione urbana - ben 20.000 saranno destinati a spazio\npubblico collettivo, 15.000 ad area verde. \n   \"Sul piano urbanistico e architettonico, la parola 'riuso'\nviene sempre pi\u00f9 utilizzata per indicare interventi anche di\nsostituzione integrale dell'esistente - ha commentato il sindaco\nGori -. Questo progetto no. Fa effettivamente del riuso degli\nedifici esistenti dell'ex Gres, la sua ragion d'essere, ridando\nvita ai vecchi reparti industriali con nuovi servizi per la\ncollettivit\u00e0. Questo \u00e8 un altro approccio che abbiamo voluto\nfavorire in questi anni\".(ANSA).", "titolo_articolo": "Immobiliare: da Fondazione Pesenti progetto per area ex Gres", "tags": ["aree urbane", "edilizia residenziale", "archiviato", "mauro piantelli", "carlo pesenti", "francesco valesini", "giorgio gori", "person", "fondazione pesenti", "organization"]}