{"categoria": "Internet e Social", "sottotitolo": "E' in gioco \u00e8 la libert\u00e0 della civilt\u00e0 occidentale", "testo": "\"Credo nella libert\u00e0 di stampa ma anche nella giustizia al di l\u00e0 della mia situazione personale.\u00a0Non mi interessa cosa ne sar\u00e0 di me tra 10 anni, ma cosa ne sar\u00e0 di internet. Il tema \u00e8 quale sar\u00e0 il destino di internet, il mio, il vostro e della civilt\u00e0 occidentale\". Lo ha detto il fondatore di Wikileaks, Julian Assange, ospite in videoconferenza ai Dialoghi dell'Espresso in corso a Pisa nell'ambito degli open day della ricerca dell'Ateneo pisano.\n\"Il controllo della rete - ha aggiunto - \u00e8 il controllo della societ\u00e0 globale. La struttura di controllo \u00e8 stata definita ed \u00e8 in azione, ma presto si svilupperanno nuove forme di internet, nuove forme informatiche e nuove economie si svilupperanno sullo scenario globale proprio in risposta al controllo normativo della rete. Sar\u00e0 interessante capire come si svilupperanno questi processi su scala planetaria\". Rispondendo infine a una domanda dal pubblico sulla libert\u00e0, Assange ha detto di avere \"libert\u00e0 importanti: quella di comunicare, continuare il mio lavoro di giornalista, grazie all'aiuto dei miei collaboratori\".\n\"Stiamo facendo un lavoro importante - ha concluso - e rifarei di nuovo tutto quello che ho fatto, nonostante ci\u00f2 che \u00e8 successo, perch\u00e9 abbiamo avuto risultati concreti e sono molto fiducioso che saremmo vittoriosi in questo processo particolare. Io lo vedo tutti i giorni che gli stati saranno diversi e la gente sar\u00e0 diversa. Nei prossimi mesi faremo altre rivelazioni pubblicando i reportage svolti e che ci hanno permesso di entrare in possesso di moltissimi dati\".", "titolo_articolo": "Assange, vero tema \u00e8 futuro di Internet", "tags": []}