{"categoria": "Hi-tech", "sottotitolo": "Gi\u00e0 in preordine, spedizione dal 10 aprile", "testo": "ROMA - Arriva il nuovo Kindle, il primo low-cost con luce frontale regolabile. La luminosit\u00e0 dello schermo si pu\u00f2 modulare in qualsiasi ambiente, sia al chiuso di notte sia all'aperto in pieno giorno. Il nuovo dispositivo ha anche un design rinnovato e la tecnologia e-ink per un migliore contrasto. \"Il nostro team ha lavorato per portare questa caratteristica tanto amata dai clienti sul nostro dispositivo pi\u00f9 economico e siamo entusiasti di presentare il nuovo Kindle, il primo a meno di 100 euro con una luce frontale regolabile integrata\", spiega Eric Saarnio, Head of Amazon Devices Europa. Il nuovo Kindle \u00e8 disponibile in bianco o nero a 79,99 euro, gi\u00e0 in preordine su www.amazon.it/kindle. Le spedizioni inizieranno il 10 aprile. I clienti che a partire dal 10 aprile si iscriveranno a Kindle Unlimited potranno anche usufruire gratuitamente del servizio per 3 mesi. Kindle Unlimited offre l'accesso a oltre 1 milione di titoli appartenenti a vari generi letterari. Dopo i primi tre mesi, il costo \u00e8 di 9,99 euro al mese.", "titolo_articolo": "Nuovo Kindle, luce anteriore regolabile", "tags": ["letteratura", "archiviato", "eric saarnio", "person"]}