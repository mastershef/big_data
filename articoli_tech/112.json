{"categoria": "Hi-tech", "sottotitolo": "Ragazzo punta dito contro sistema riconoscimenti facciale", "testo": "Un ragazzo di 18 anni fa causa ad Apple e chiede 1 miliardo di dollari. Ousmane Bah, accusa il sistema di riconoscimento facciale per averlo fatto erroneamente collegare a una serie di furti nei negozi di Cupertino. Lo riporta il Washington Post.\nBah \u00e8 stato arrestato in novembre e il mandato di cattura includeva la foto di un'altra persona: gli agenti del New York Police Department hanno concluso che il ladro catturato dalle telecamere di sorveglianza del negozio \"non sembrava neanche lontanamente\" Bah. nell'azione legale vengono citati gli agenti e si sostiene che Apple ha usato la sua tecnologia di riconoscimento facciale per identificare taccheggiatori. Bah ammette di aver perso di recente il foglio rosa, che comunque non aveva alcuna sua foto.\nIl legale di Bah spiega come il foglio rosa \u00e8 stato probabilmente presentato dal suo assistito in un negozio Apple come prova di identit\u00e0, e che il nome di Bah \u00e8 stato associato per errore al volto di un ladro nei sistemi di sicurezza della societ\u00e0. Questo significa che ogni volta che il taccheggiatore entra in un negozio Apple viene registrato con il nome di Bah nei sistemi di sorveglianza di Apple.", "titolo_articolo": "Usa: fa causa a Apple e chiede 1 mld dollari per suo arresto", "tags": ["arresto", "informatica e telecomunicazioni", "giustizia", "archiviato", "ousmane bah", "person", "apple", "organization"]}