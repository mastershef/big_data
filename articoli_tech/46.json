{"categoria": "Hi-tech", "sottotitolo": "Ma non \u00e8 detto che arriver\u00e0 sugli scaffali dei negozi", "testo": "LG ha ottenuto il brevetto per uno smartphone pieghevole con una particolarit\u00e0: \u00e8 in buona parte trasparente. Il documento che lo descrive \u00e8 stato depositato nel 2015, ma l'accettazione dell'ufficio americano per brevetti e marchi registrati \u00e8 arrivata soltanto questa settimana.Le immagini contenute nel documento mostrano un dispositivo pieghevole che ha la parte sinistra interamente trasparente, mentre la seconda met\u00e0 dello schermo \u00e8 in parte opaca, in corrispondenza dell'alloggiamento della batteria.La capacit\u00e0 di produrre schermi di questo tipo \u00e8 gi\u00e0 stata dimostrata da LG, che in passato ha fatto vedere display flessibili e trasparenti. Pi\u00f9 complicato sembra essere il cardine, cio\u00e8 il meccanismo che consente di aprire e chiudere a libro lo smartphone, e che viene mostrato ampiamente nel documento.\nCome per ogni brevetto, non \u00e8 detto che la tecnologia depositata si traduca in un dispositivo lanciato sul mercato.\u00a0LG, a differenza di Samsung e Huawei, al momento non ha ancora svelato un vero e proprio smartphone pieghevole. Al Mobile World Congress di Barcellona, lo scorso febbraio, ha invece mostrato un secondo schermo che si attacca come una cover allo smartphone raddoppiando le dimensioni del display.", "titolo_articolo": "LG brevetta un telefono pieghevole trasparente", "tags": ["tecnologia (generico)", "curiosit\u00e0", "brevetti; copyright", "archiviato", "samsung", "organization"]}