{"categoria": "Hi-tech", "sottotitolo": "Un nuovo sistema permette di gestirli in modo pi\u00f9 rapido", "testo": "Arrivano i primi robot controllati con il pensiero e con i gesti: il sistema, che permette di gestire in modo pi\u00f9 rapido i robot destinati a lavorare con l'uomo, \u00e8 stato messo a punto nel Laboratorio di Informatica e Intelligenza artificiale del Massachusetts Institute of Technology (Mit).\nGi\u00e0 in passato i ricercatori del Mit avevano sviluppato un interfaccia cervello-computer che consentiva di impartire comandi ai robot tramite le onde cerebrali. Ma questo nuovo sistema consente in pi\u00f9 di correggere immediatamente gli eventuali errori di esecuzione, attraverso le onde cerebrali e i gesti delle mani, rendendo pi\u00f9 semplice la gestione dei robot e delle loro attivit\u00e0.\nIl test \u00e8 stato fatto utilizzando un robot umanoide della Rethink Robotics, chiamato Baxter, collegato a un uomo tramite una serie di elettrodi posti sulla sua testa e sulle sue braccia.", "titolo_articolo": "Primi robot controllati con il pensiero", "tags": []}