{"categoria": "Software e App", "sottotitolo": "In Usa suggerisce i luoghi accessibili", "testo": "ROMA - Dopo Wheelmap.org, anche Google Maps segnala agli utenti i luoghi pubblici accessibili con le sedie a rotelle.\nLa copertura, disponibile grazie ad un aggiornamento, sar\u00e0 possibile a partire dal mercato statunitense. Il servizio ricava queste informazioni dalle 'Local Guides' la community mondiale di utenti che rispondono a domande relative ai posti che visitano, a cui ora si aggiungeranno anche quelle relative all'accessibilit\u00e0 per i disabili.\nLe informazioni relative all'accessibilit\u00e0 dei luoghi per i disabili si troveranno nella sezione Amenities, disponibile quando cerchiamo un luogo su Maps. E nella stessa schermata sar\u00e0 possibile inserire i nostri dati.", "titolo_articolo": "Google Maps aiuta i disabili", "tags": []}