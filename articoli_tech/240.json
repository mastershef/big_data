{"categoria": "Internet e Social", "sottotitolo": "La normativa permette l'apertura di cyber caff\u00e9", "testo": "Il governo cubano ha introdotto una nuova normativa che permetter\u00e0, a partire dal 29 luglio prossimo, l'uso legale privato di internet ed anche l'eventuale importazione di materiale informatico ad esso collegato, come i router. Lo scrive oggi il quotidiano Juventud Rebelde.La misura, pubblicata oggi sulla Gazzetta Ufficiale, apre una breccia nel rigido sistema di controllo di internet che faceva di Cuba uno dei paesi di pi\u00f9 difficile accesso alla rete virtuale ed ai social network.Sostanzialmente, precisa il giornale, un privato potr\u00e0 operare una rete senza fili e collocare una antenna esterna sull'edificio di residenza, di un massimo di potenza di 100 mW, ottenendo una specifica autorizzazione. Questo, secondo gli osservatori locali, permetter\u00e0 di aprire un servizio al pubblico, tipo cyber caff\u00e9.\nComunque lo Stato manterr\u00e0 un controllo generale sulle attivit\u00e0 di internet attraverso Etecsa, l'unico operatore dei servizi di telecomunicazione esistente a Cuba.", "titolo_articolo": "Cuba apre alla gestione privata di internet", "tags": ["internet", "sistemi telecomunicazione", "informatica e telecomunicazioni", "archiviato"]}