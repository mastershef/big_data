{"categoria": "Hi-tech", "sottotitolo": "Lo Show 5 strizza l'occhio alla privacy e integra wikiHow", "testo": "Echo Show, lo smart speaker con schermo da 10 pollici lanciato in Italia da Amazon lo scorso febbraio, ha un fratello minore. La compagnia di Seattle ha infatti lanciato l'Echo Show 5, un altoparlante con display da 5,5 pollici e prezzo pi\u00f9 contenuto rispetto al modello grande.\nTra le peculiarit\u00e0 del dispositivo c'\u00e8 quella di strizzare l'occhio alla privacy, perch\u00e9 oltre al pulsante per disattivare microfono e videocamera ha un copri-telecamera integrato. La novit\u00e0, in arrivo a breve, \u00e8 l'integrazione con wikiHow, che consentir\u00e0 di accedere a video \"Come fare\" utilizzando la voce: baster\u00e0 chiedere istruzioni su come aprire una noce di cocco, pulire una padella di ghisa o fare un origami.\nPer il resto, l'Echo Show 5 ha gli stessi utilizzi del fratello maggiore: ci si possono guardare guardare film e programmi TV, accedere alle notizie (tra cui il videogiornale ANSA) ascoltare canzoni da Amazon Music, Spotify Premium, Deezer e dalle radio in streaming tra cui RTL 102.5, Radio Deejay, Radio 105 e RDS. Consente poi di fare videochiamate e di controllare i dispositivi connessi della casa.\nSempre sul fronte della privacy, Amazon sta introducendo un modo pi\u00f9 semplice modo per eliminare le registrazioni vocali su tutti i dispositivi con integrazione In futuro agli utenti baster\u00e0 dire \"Alexa, cancella quello che ho appena detto\" o \"Alexa, cancella tutto quello che ho detto oggi\" e le registrazioni verranno eliminate.\nL'Echo Show 5 \u00e8 disponibile in due colori, nero antracite e sabbia, a 90 euro.", "titolo_articolo": "Amazon, Echo Show ha un fratello minore", "tags": ["internet", "quotidiani e periodici", "mass media", "archiviato", "alexa", "person", "ansa", "amazon", "organization"]}