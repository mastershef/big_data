{"categoria": "Software e App", "sottotitolo": "Billboard, disposta anche a pagare case discografiche", "testo": "Amazon sfida Spotify, potrebbe lanciare un servizio di musica in streaming gratuito supportato dalla pubblicit\u00e0. A riportare la notizia \u00e8 Billboard, il debutto potrebbe avvenire gi\u00e0 nei prossimi giorni.\nIl colosso dell'eCommerce al momento propone lo streaming musicale con i due servizi Amazon Prime Music (gratis per i clienti di Amazon Prime) e Prime Music Unlimited (che prevede il pagamento di una quota mensile come Netflix). Per lanciare l'offerta gratuita di canzoni, spiega Billboard, Amazon sarebbe anche disposta a pagare alcune etichette discografiche. Il servizio gratuito permetterebbe di riprodurre musica sull'ecosistema di altoparlanti di Amazon.\nSpotify, dunque, potrebbe non essere pi\u00f9 il solo servizio che prevede un parte free per l'ascolto della musica in streaming.\u00a0La societ\u00e0 guidata da Daniel Ek pu\u00f2 contare su 96 milioni di utenti paganti, nonostante negli Stati Uniti gli ultimi dati la vedano in affanno rispetto ad Apple Music.", "titolo_articolo": "Amazon sfida Spotify, pensa a musica streaming gratis", "tags": ["internet", "editoria", "mercati; borse", "archiviato", "daniel ek", "spotify", "person", "amazon", "organization"]}