{"categoria": "Tlc", "sottotitolo": "Annuncio della societ\u00e0 inglese per le consegne", "testo": "Deliveroo ha annunciato che Amazon sta realizzando un finanziamento di 575 milioni di dollari, accanto agli investitori esistenti T. Rowe Price, Fidelity Management e Research Company, e Greenoaks in Deliveroo. Lo annuncia la societ\u00e0 londinese di consegne precisando che \"questo significa che Deliveroo ha raccolto in totale fino ad oggi 1,53 miliardi di dollari\". Il nuovo investimento, scrive Deliveroo, contribuir\u00e0 a: far crescere il team di ingegneri di Deliveroo con sede a Londra; ampliare la portata delle consegne di Deliveroo; portare nuove innovazioni nel settore del cibo, ad esempio attraverso le super cucine per il solo delivery \"Edition\"; sviluppare nuovi prodotti. Will Shu, fondatore e CEO di Deliveroo, ha dichiarato: \"Amazon \u00e8 stata un'ispirazione per me personalmente e per l'azienda e non vediamo l'ora di collaborare con un'organizzazione cos\u00ec ossessionata dal ruolo dei clienti\". \"Siamo impressionati dall'approccio di Deliveroo e dalla loro dedizione nel fornire ai clienti una selezione sempre crescente di ottimi ristoranti, oltre a comode opzioni di consegna\", ha dichiarato Doug Gurr, Country Manager di Amazon UK.", "titolo_articolo": "Amazon investe 575 milioni di dollari in Deliveroo", "tags": ["mercati; borse", "economia; affari e finanza", "macroeconomia", "archiviato", "doug gurr", "will shu", "t. rowe price", "person", "research company", "amazon", "organization"]}