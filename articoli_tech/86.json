{"categoria": "Tecnologia", "sottotitolo": "", "testo": "Prender\u00e0 il via il 3 giugno a San Jose, in California, la conferenza degli sviluppatori di Apple, che ogni anno richiama circa 5mila sviluppatori. L'attesa \u00e8 per gli aggiornamenti dei sistemi operativi, ma anche per nuovi computer professionali.\nIl disegno degli inviti ha per protagoniste cinque animoji - le emoji animate - di Apple: l'unicorno, la scimmia, il teschio, il robot e l'alieno. Ognuno \u00e8 raffigurato con una serie di simboli in testa, dalle note musicali alla \"A\" del negozio di applicazioni, che lasciano intuire le novit\u00e0 su cui verter\u00e0 l'inizio della conferenza.", "titolo_articolo": "Conferenza sviluppatori Apple, novit\u00e0 software ", "tags": []}