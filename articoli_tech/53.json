{"categoria": "Software e App", "sottotitolo": "Bloccato perch\u00e9 cancellava file di alcuni utenti", "testo": "Via libera da Microsoft a Windows 10 October Update, l'aggiornamento bloccato dopo la scoperta di un bug che poteva determinare la cancellazione dei dati di alcuni utenti. Lo sblocco \u00e8 stato confermato dalla casa di Redmond sul blog ufficiale sottolineando che, dopo le verifiche, \u00e8 emerso che il problema ha riguardato un ristretto numero di utenti.\n\"Abbiamo esaminato completamente tutte le segnalazioni sulla perdita di dati, identificato e risolto tutti i problemi noti nell'aggiornamento ed effettuata la convalida interna\", ha spiegato la societ\u00e0. Per evitare il ripetersi dei problemi, Microsoft ha anche deciso di rendere disponibile la nuova release di Windows 10, comprensiva degli opportuni correttivi, inizialmente solo per gli utenti Windows Insider. Inizia quindi una nuova fase di test, al termine della quale la distribuzione dell'aggiornamento sar\u00e0 per tutti.", "titolo_articolo": "Microsoft sblocca update di Windows 10", "tags": []}