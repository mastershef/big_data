{"categoria": "Hi-tech", "sottotitolo": "Uno sar\u00e0 Lcd come l'XR,sul pi\u00f9 costoso tre fotocamere posteriori", "testo": "Apple ha intenzione di lanciare tre nuovi modelli di iPhone nel 2019, cos\u00ec come ha fatto nel 2018.\u00a0Analogamente all'anno scorso, ci sar\u00e0 anche un modello meno costoso, con schermo a cristalli liquidi e non Oled, che prender\u00e0 il posto dell'iPhone XR, le cui vendite sono inferiori alle attese e in Cina ne \u00e8 stato tagliato il prezzo. Lo riferisce il Wall Street Journal citando fonti a conoscenza dei fatti.\nStando al quotidiano, l'azienda introdurr\u00e0 novit\u00e0 nel comparto fotografico degli smartphone. In particolare, l'iPhone di punta avr\u00e0 una tripla fotocamera posteriore, mentre gli altri due melafonini avranno un doppio sensore.\nSempre secondo il Wall Street Journal, Apple mander\u00e0 in pensione gli schermi a cristalli liquidi (Ldc), meno costosi ma di qualit\u00e0 inferiore, nel 2020, quando tutti gli iPhone in commercio saranno dotati di display Oled.", "titolo_articolo": "Apple: Wsj, nel 2019 tre nuovi modelli di iPhone", "tags": []}