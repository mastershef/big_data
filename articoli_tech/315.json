{"categoria": "Internet e Social", "sottotitolo": "Entrate per 10 milioni nel 2018, da abbonati e pubblicit\u00e0", "testo": "Fino a 500mila dollari al mese per giocare ai videogame: \u00e8 il guadagno di Tyler Blevins, nome di battaglia \"Ninja\", un ventisettenne americano diventato molto popolare grazie alle sue abilit\u00e0 videoludiche, seguite online da milioni di fan. Intervistato dalla Cnn, Blevins ha rivelato che nel 2018 \u00e8 riuscito a guadagnare circa 10 milioni di dollari.\nA generare la somma contribuiscono gli abbonati che seguono in diretta le partite di \"Ninja\" sulla piattaforma Twitch, dedicata proprio ai videogiochi. Blevins \u00e8 il giocatore pi\u00f9 seguito su Twitch, con 12 milioni di followers e una media di 53mila visualizzazioni per ogni partita. Accanto a questo, gli introiti arrivano dalla pubblicit\u00e0 su YouTube, dove il canale di \"Ninja\" ha superato i 20 milioni di iscritti.", "titolo_articolo": "Il videogiocatore 'vip' che guadagna 500.000 dollari", "tags": []}