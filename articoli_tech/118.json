{"categoria": "Hi-tech", "sottotitolo": "In arrivo a luglio 2019", "testo": "Non solo telefoni, Huawei entra anche nel campo degli occhiali intelligenti. Gli Smart Eyewear sono stati mostrati ieri a Parigi durante il lancio del P30, il telefono di fascia alta che sfida Samsung e Apple. Il dispositivo \u00e8 realizzato in collaborazione con Gentle Monster, marchio coreano specializzato nella produzione di accessori. Non sono stati forniti tanti dettagli tecnici, al momento si sa che integrano due microfoni, due altoparlanti e si interfacciano con gli smartphone attraverso la connettivit\u00e0 Bluetooth. La custodia che li contiene, grazie a una batteria, consente di ricaricarli.\n\nSee things like never before. Accessorise with the finest... #Huawei x Gentle Monster Eyewear. #RewriteTheRules pic.twitter.com/BXtXE9HM2z\n\u2014 Huawei Mobile (@HuaweiMobile) March 26, 2019\n\n\nHanno anche la certificazione IP67 che garantisce l'impermeabilit\u00e0, per cui sono adatti anche in una giornata di pioggia. Il lancio \u00e8 previsto per luglio 2019, come spiega il sito Mashable. Alla presentazioni di Parigi, Huawei ha anche lanciato un modello di cuffie senza fili (come Apple e Samsung) che si chiamano FreeLace e hanno un sistema di ricarica veloce; ma anche due nuovi modelli di smartwatch, Watch Gt e Gt Elegant che hanno funzioni di monitoraggio fitness e promettono una durata della batteria fino a 2 settimane di utilizzo.", "titolo_articolo": "Huawei lancia anche gli occhiali smart", "tags": ["sistemi telecomunicazione", "moda", "archiviato", "apple", "samsung", "organization"]}