{"categoria": "Hi-tech", "sottotitolo": "Test su 110 dispositivi, pi\u00f9 inespugnabili quelli di fascia alta", "testo": "Il riconoscimento facciale, portato in auge dall'iPhone X e poi adottato da tanti altri dispositivi che serve allo sblocco del telefono ma anche ai i pagamenti 'mobile', pu\u00f2 essere aggirato facilmente, almeno sui modelli di fascia bassa. E' il risultato di un test condotto dall'organizzazione olandese The Dutch Consumentbond e riportato dal sito Android Authority: ha provato questa funzionalit\u00e0 su 110 dispositivi, su trentina di questi lo sblocco poteva essere fatto addirittura con una foto del proprietario. Il test ha considerato un po' tutte le marche, piccole e grandi: il risultato \u00e8 che nei modelli pi\u00f9 economici il test \u00e8 andato a buon fine, cio\u00e8 il riconoscimento facciale si poteva aggirare. Nei modelli pi\u00f9 costosi \u00e8 risultato pi\u00f9 inespugnabile: negli iPhone di Apple, nei Samsung Galaxy Note 9, Galaxy S9 e S9 Plus, nei Huawei Mate 20, Mate 20 Lite e Mate 20 Pro, ma anche OnePlus 5T e 6, Oppo Find X e Honor 10, 7, 8 e 10. Tra i pi\u00f9 vulnerabili, secondo il test, l'HTC U11 Plus, Huawei P20 Pro, la serie Sony Xperia XZ2.\nL'elenco completo \u00e8 a questo indirizzo", "titolo_articolo": "Riconoscimento facciale si pu\u00f2 aggirare", "tags": []}