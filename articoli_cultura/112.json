{"categoria": "Arte ", "sottotitolo": "Rassegna all'M9 di Mestre dal 5 luglio al 17 novembre", "testo": "(ANSA) - VENEZIA, 29 MAG - M9 - Museo del '900 di Mestre\nporta in mostra 'Tattoo. Storie sulla pelle' una rassegna\norganizzata in collaborazione con la Fondazione Torino Musei,\nallestita nel grande spazio del terzo piano dedicato agli\nappuntamenti temporanei da venerd\u00ec 5 luglio a domenica 17\nnovembre 2019. L'esposizione esplora la dimensione planetaria e\ncreativa dei tatuaggi dal punto di vista antropologico, storico,\nartistico e sociale. \u00c8 l'occasione per un viaggio nel tempo a\npartire dalle immagini dei tatuaggi rinvenuti sulle mummie per\ncomprendere il tema nell'antichit\u00e0, marchio degli sconfitti (sia\nschiavi che fuori legge) ma anche elemento per identificare\npresunti poteri taumaturgici e curativi. La pratica del\ntatuaggio non \u00e8 mai scomparsa dal vecchio continente e l'aura di\nrepulsione, estraneit\u00e0 e fascinazione nei suoi confronti \u00e8 stata\nripresa e ampliata nel Settecento. Studiati nell'Ottocento\ndall'antropologo Cesare Lombroso nel Novecento raggiunge una\nnotevole popolarit\u00e0 e diventano fatto di costume.", "titolo_articolo": "Mostre: la storia dei tatuaggi", "tags": ["tempo libero", "antropologia", "intrattenimento (generico)", "archiviato", "cesare lombroso", "person", "fondazione torino musei", "organization"]}