{"categoria": "Arte ", "sottotitolo": "Percorso di dodici opere in marmo e acciaio", "testo": "(ANSA) - FORTE DEI MARMI (LUCCA), 31 MAG - Mostra a cielo\naperto a Forte dei Marmi (Lucca) per lo scultore Helidon Xhixha.\u00a0\u00a0\u00a0\n\t\t\t\tFino al 15 settembre, tra il lungomare e le vie della cittadina,\nsi snoder\u00e0 un percorso di dodici sculture monumentali realizzate\nin marmo e acciaio, tra cui Iconic Column presentata in\nanteprima, in dialogo con lo spazio urbano e il paesaggio\ncircostante. 'Steel and stone. The Energy of Matter' il titolo\ndella mostra, a cura di Beatrice Audrito.\u00a0\u00a0\u00a0\n\t\t\t\t   Helidon Xhixha torna in Versilia per presentare il suo nuovo\nlavoro di ricerca. Un'indagine sulla luce nella sua interazione\ncon la materia che l'artista ha condotto in questi anni\nprogettando sculture ed installazioni dalla superficie\nspecchiante in acciaio inox e pi\u00f9 tardi in marmo. Un materiale\nal quale l'artista si avvicina nel 2016 quando, spinto dalla\nvolont\u00e0 di confrontarsi con i grandi scultori del passato,\nrealizza una mostra personale a Pietrasanta sperimentando\ndiversi tipi di marmo provenienti dalle cave del monte Altissimo\ndell'azienda Henraux.(ANSA).", "titolo_articolo": "A Forte Marmi sculture di Helidon Xhixha", "tags": ["arte; cultura; intrattenimento", "scultura", "monumenti; siti storici", "archiviato", "beatrice audrito", "helidon xhixha", "person", "henraux", "organization"]}