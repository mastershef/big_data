{"categoria": "Arte ", "sottotitolo": "The Spur con al centro gigantesca scultura donna afro-americana", "testo": "(ANSA) - NEW YORK, 30 MAG - High Line ultima spiaggia o\nmeglio ultima piazza. Dieci anni dopo la sua apertura, il parco\nlineare di New York realizzato su una sezione in disuso della\nferrovia sopraelevata chiamata West Side Line da rettilineo si\ntrasforma in uno spazio aperto che riproduce il concetto di\npiazza europea. L'ultimo pezzo dell'High Line, il terzo, aprir\u00e0\nil 5 giugno e sar\u00e0 chiamato 'The Spur' (Lo sperone). \n   La passeggiata di circa due km e mezzo, da Gansevoort Street\nsulla 14/a strada fino alla 3/ma, curva all'altezza della 30/a\nstrada e 10/a avenue, diventando parte di Hudson Yards per\nfinire all'ingresso di un ufficio postale. \n   Al centro della piazza un enorme piedistallo (The Plinth) su\ncui \u00e8 stata collocata una scultura alta quasi 5 metri. L'opera,\n'Brick House', raffigura una 'mammy', una caricatura della donna\nafro-americana, ed \u00e8 stata realizzata da Simone Leigh,\noriginaria di Chicago ma trapiantata a New York.", "titolo_articolo": "High Line, a NY il parco diventa piazza", "tags": ["arte; cultura; intrattenimento", "archiviato", "simone leigh", "person"]}