{"categoria": "Musica ", "sottotitolo": "Giovane duo francese chitarra e voce arriva in Italia", "testo": "(ANSA) - ROMA, 29 MAG - Arriva dalla Normandia, in Francia,\nil duo Daysy, formato da Daisy e Leo, entrambi classe '91:\nsbarca in Italia con il brano di debutto Mama Told Me\n(TimeRecords/Believe Digital), che anticipa l'uscita nel nostro\nPaese dell'album Better Days Are Coming (Play Two/Baronesa).\u00a0\u00a0\u00a0\n\t\t\t\t   Come lo Yin e lo Yang, Daisy e L\u00e9o sono due opposti che si\nattraggono e che fondono armoniosamente nel duo Daysy, il cui\nnome contiene volutamente entrambe le Y dell'antica filosofia\ncinese. Chitarra e voce trasportano l'ascoltatore in un groove\npotente, impregnato di pop, funky, blues e soul.\u00a0\u00a0\u00a0\n\t\t\t\t   \"Siamo sempre stati un duo, non una coppia. Abbiamo una\nbellissima intesa musicale e una grande amicizia. Siamo\ncresciuti insieme\", spiega Daisy, cantante, musicista e autrice.\u00a0\u00a0\u00a0\n\t\t\t\tDopo la fine dell'esperienza con il gruppo Patchamama e pi\u00f9 di\n500 concerti, Daisy e Leo hanno deciso di continuare a suonare\ninsieme. Partendo dal nome di Daisy, solare e femminile,\nsostituiscono la i centrale con un'altra y, richiamando le due Y\ndi Yin e Yang.", "titolo_articolo": "Daysy, al debutto con Mama Told me", "tags": ["musica", "pop", "archiviato", "told me", "leo", "daisy", "person", "patchamama", "organization"]}