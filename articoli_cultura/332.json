{"categoria": "Tv ", "sottotitolo": "Cattelan sempre alla guida. Direttore creativo Simone Ferrari", "testo": "(ANSA) - ROMA, 1 GIU - X Factor riparte da una giuria quasi\ncompletamente rivoluzionata: il tavolo dell'edizione 2019 del\ntalent di Sky prodotto da Fremantle ritrova la sua punta di\ndiamante Mara Maionchi e accoglie tre nuovi giudici: la\ncantautrice Malika Ayane, il cantante, autore e frontman dei\nSubsonica Samuel e la rap-star Sfera Ebbasta. Alessandro\nCattelan, per il nono anno consecutivo alla guida del programma,\nda questa stagione entra a far parte della squadra degli autori\ncome creative producer dello show.  Confermato alla direzione\ncreativa Simone Ferrari. Mara, che qualche tempo fa aveva detto\ndi essere stanca, spiega i motivi del suo ripensamento: \"Questo\nprogramma mi crea tempesta emotiva tanto quanto gioia e voglia\ndi fare. Alla mia et\u00e0 il lavoro non solamente nobilita ma motiva\ne... rinfresca. E chi non la vuole rinfrescatina a 78 anni?\".", "titolo_articolo": "XFactor 2019 in giuria con Mara 3 novit\u00e0", "tags": ["musica", "giustizia", "pubblicit\u00e0", "archiviato", "simone ferrari", "alessandro cattelan", "sfera ebbasta", "malika ayane", "mara maionchi", "person", "sky", "organization"]}