{"categoria": "Tv ", "sottotitolo": "Premiato con Gullotta da 'Gal\u00e0 cinema e fiction in Campania'", "testo": "(ANSA) - ROMA, 05 OTT - Per interpretare Michele Zagaria, il\nboss dei Casalesi, in Sotto copertura-La cattura di Zagaria, la\nminiserie in onda su Rai1 dal 16 ottobre, \"mi sono ispirato\nanche al personaggio (basato su Roberto Cutolo, ndr) \ninterpretato in Il camorrista di Tornatore da Ben Gazzara e\ndoppiato splendidamente da Mariano Rigillo\". Lo ha detto\nAlessandro Preziosi a Roma, dove ha ricevuto il Premio Speciale\nCinema e Teatro del Gal\u00e0 del cinema e della fiction in Campania\n(Napoli e Castellammare di Stabia, 10 - 13 ottobre), durante la\npresentazione della nona edizione della rassegna. \n   A Leo Gullotta invece \u00e8 andato il Premio speciale per\nl'eccellenza artistica: \"Ora - ha detto l'attore siciliano\nall'ANSA - sto preparando Farinelli e il suo re, adattamento\ndello spettacolo interpretato a Londra e Broadway dal grande\nMark Rylance, e scritto da sua moglie musicologa (Claire van\nKampen, ndr). Racconta quanto il potere senza cultura non riesca\na realizzare nulla, tema attuale. Spero di portarlo in scena\nl'anno prossimo\".(ANSA).", "titolo_articolo": "Preziosi nei panni del boss Zagaria", "tags": []}