{"categoria": "Musica ", "sottotitolo": "Il 2 giugno, inaugurano l'estate al Visarno arena", "testo": "(ANSA) - FIRENZE, 1 GIU - Saranno gli Imagine Dragons a\ninaugurare l'estate in musica della Visarno Arena di Firenze,\ndomenica 2 giugno. Il concerto di Firenze \u00e8 l'unica data europea\ndel tour 2019 della band americana.\u00a0\u00a0\u00a0\n\t\t\t\t   Gli Imagine Dragons approdano a Firenze a pochi mesi\ndall'uscita di Origins, quarto album del gruppo, che arriva 16\nmesi dopo l'uscita del precedente Evolve ed \u00e8 stato concepito\ncome una sorta di disco gemello, continuandone le\nsperimentazioni sonore. \"Si tratta di cercare nuovo terreno ma\nanche di apprezzare le tue origini - ha affermato Dan Reynolds,\nil cantante della band che comprende anche il chitarrista Wayne\nSermon, il bassista Ben Mckee e il batterista Daniel Platzman -,\n\"quando creiamo, lo facciamo senza vincoli, n\u00e9 regole. Per noi \u00e8\nemozionante fare musica sempre nuova e diversa\".\u00a0\u00a0\u00a0\n\t\t\t\t   Ad aprire l'appuntamento fiorentino di Imagine Dragons, alle\n17, saranno Jake Bugg, Fil Bo Riva e Birthh. Alle 21 poi il\nconcerto della band americana.", "titolo_articolo": "Imagine Dragons, unica data a Firenze", "tags": ["musica", "archiviato", "daniel platzman", "ben mckee", "wayne sermon", "dan reynolds", "person"]}