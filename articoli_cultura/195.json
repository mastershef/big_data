{"categoria": "Cinema ", "sottotitolo": "Warner Bros. testa funzione per Godzilla II King of the Monster", "testo": "(ANSA) - ROMA, 29 MAG - Arriva anche in Italia Facebook Film,\nuna funzionalit\u00e0 dedicata agli appassionati di cinema. Lanciata\nper la prima volta negli Stati Uniti e poi in Regno Unito e\nCanada, Film consente di visualizzare tutti gli spettacoli\ncinematografici nelle vicinanze, ovunque ci si trovi, e di\ncondividere quest'esperienza con i propri amici con un clic.\u00a0\u00a0\u00a0\n\t\t\t\t   Warner Bros. Entertainment Italia \u00e8 una delle prime major a\ntestare queste nuove funzionalit\u00e0 in occasione dell'uscita nelle\nsale italiane di Godzilla II King of the Monsters - nuovo\ncapitolo dell'universo MonsterVerse - il 30 maggio. \n   Per provare Film \u00e8 sufficiente accedere al menu generale di\nFacebook e selezionare l'icona con l'immagine di una bobina\ncinematografica. A quel punto appariranno due sezioni: \"Film\",\ncon l'elenco degli spettacoli in programmazione, la descrizione,\nil trailer, tutte le informazioni su cast e regista; e \"Cinema\",\ncon la lista delle sale, gli orari degli spettacoli e i link per\nacquistare il biglietto online.", "titolo_articolo": "Arriva in Italia Facebook film", "tags": ["cinema", "archiviato", "warner bros.", "organization"]}