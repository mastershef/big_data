{"categoria": "Musica ", "sottotitolo": "Grandiosa 'Patetica'. Maestro guider\u00e0 l'Orchestra da agosto", "testo": "(ANSA) - Roma, 1 giu - Una grandiosa esecuzione della\nSinfonia n. 6 \"Patetica\" di Peter Ilyich Tchaikosvky \u00e8 racchiusa\nnel cd che documenta la prima volta di Kirill Petrenko alla\nguida dei Berliner Philharmoniker, dopo la sua nomina a\ndirettore principale. Il maestro russo naturalizzato austriaco \u00e8\nstato scelto dalla prestigiosa orchestra sinfonica nel giugno\n2015 e assumer\u00e0 l' incarico dal prossimo agosto con l' inizio\ndella stagione 2019/2020. La prima prova discografica, sotto l'\netichetta Berliner Philarmoniker Recordings, propone il concerto\nregistrato nel marzo 2017 alla Philharmonie di Berlino. \"Questa\nperformance - ha detto Olaf Maninger, violoncellista principale\ned esponente del Media Board dei Berliner - ha visto il culmine\ndi tutte le qualit\u00e0 del nostro lavoro artistico insieme. Prove\nintense e lavoro concentrato su timbro, colore e fraseggio,\nhanno portato a un fare musica che nasce interamente sul\nmomento, pieno di impegno, energia ed emozione\".", "titolo_articolo": "Petrenko e i Berliner primo cd nuova era", "tags": ["musica", "classica", "archiviato", "olaf maninger", "kirill petrenko", "peter ilyich tchaikosvky", "person"]}