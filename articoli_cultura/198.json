{"categoria": "Musica ", "sottotitolo": "Zen Circus, Capossela, Cor Veleno a Parco della Musica a Roma", "testo": "(ANSA) - ROMA, 29 MAG - Parole e musica contro la violenza di\ngenere, il razzismo e il bullismo. E' l'appuntamento che il 30\nmaggio vedr\u00e0 protagonisti all'Auditorium Parco della Musica di\nRoma Vinicio Capossela, Zen Circus, Margherita Vicario, Cor\nVeleno, Fulminacci e Micol, guidati dal giornalista Ernesto\nAssante, per il terzo appuntamento di IO NON ODIO, promosso\ndalla Regione Lazio.\u00a0\u00a0\u00a0\n\t\t\t\t   Studenti delle scuole di Roma e del Lazio saranno coinvolti\nin due ore di musica, momenti di spettacolo, interventi\nartistici, narrazioni e racconti sui temi della lotta alla\nviolenza contro le donne, della convivenza civile, contro il\nrazzismo, e il bullismo.\u00a0\u00a0\u00a0\n\t\t\t\t   Per contrastare i passi indietro in tema di diritti e per una\ncultura della convivenza fra uomini e donne, della parit\u00e0 e del\nreciproco riconoscimento, \"Io non odio\" fino a dicembre porter\u00e0\nnelle scuole del Lazio progetti artistici di varia natura, che\nsi fanno percorsi di avvicinamento e sensibilizzazione con\nl'obiettivo di creare una rete contro la violenza negli istituti\ndel Lazio.", "titolo_articolo": "Io non odio, parole, musiche e violenza", "tags": ["scuola", "pop", "archiviato", "ernesto assante", "fulminacci", "margherita vicario", "zen circus", "vinicio capossela", "micol", "person"]}