{"categoria": "Musica ", "sottotitolo": "Anticipa l'album 3.0 che celebra trent'anni anni di carriera", "testo": "(ANSA) - ROMA, 29 MAG - \"Sei il mio giorno di sole\" \u00e8 il\nnuovo singolo di Paolo Belli, in uscita il 31 maggio. Il brano\nanticipa l'album 3.0 di prossima pubblicazione, che celebrer\u00e0 i\nsuoi trent'anni di carriera.\u00a0\u00a0\u00a0\n\t\t\t\t   Dopo cinque anni intensi tra televisione, concerti in Italia\ne all'estero, tour teatrali e gli impegni come presidente della\nNazionale Italiana Cantanti, Belli torna con un singolo allegro\ne positivo, in uno stile influenzato da nuove sonorit\u00e0.\u00a0\u00a0\u00a0\n\t\t\t\t   Sei il mio giorno di sole, \"una calda e solare dichiarazione\nd'amore\", come la definisce l'artista stesso, sar\u00e0 presentato il\n31 maggio durante la finale di Ballando con le stelle su Rai1.\u00a0\u00a0\u00a0\n\t\t\t\t    Terminato l'appuntamento con il Giro d'Italia il musicista e\nshowman emiliano in estate sar\u00e0 in tour, accompagnato dalla Big\nBand. Uno spettacolo che spazier\u00e0 fra swing e sonorit\u00e0\ncontaminate da latin e pop, un mix in grado di coinvolgere il\npubblico in un crescendo di note ed emozioni.", "titolo_articolo": "Paolo Belli, arriva nuovo singolo", "tags": ["musica", "archiviato", "paolo belli", "person", "rai uno", "organization"]}