{"categoria": "Musica ", "sottotitolo": "Seconda Giordana Angi, Izi scivola in quarta posizione", "testo": "(ANSA) - ROMA, 31 MAG - Incoronato dall'edizione 2019 di\nAmici, il tenore Alberto Urso con l'album 'Solo' sale in vetta\nalla classifica dei dischi piu' venduti della settimana, secondo\nle rilevazioni Fimi/Gfk. Lo segue a ruota Giordana Angi con\n'Casa', anche lei finalista al talent di Maria De Filippi su\nCanale 5. Saldo al terzo posto Ultimo con 'Colpa delle favole',\nanche in nona posizione con Peter Pan. Mentre slitta dal primo\nal quarto posto il rapper genovese Izi tornato dopo due anni di\nsilenzio con il disco Aletheia e dal secondo al decimo Vinicio\nCapossela e le sue 'Ballate per uomini e bestie'. \n   Super balzo in quinta posizione per Dark Polo Gang con il\nnuovo album 'Trap Lovers Reloaded'. Nuovo ingresso al sesto per\nil poliedrico rapper napoletano Coco con 'Acquario' mentre\nmantengono la settima e l'ottava posizione la rivelazione Billie\nEilish con 'When we all fall asleep, where do we go?' e Salmo\ncon 'Playlist'.[\nTra i singoli sempre al primo posto Charlie Charles con\nCalipso (with Dardust).", "titolo_articolo": "Hit parade, al vertice Urso", "tags": ["musica", "archiviato", "charlie charles", "billie eilish", "vinicio capossela", "peter pan", "maria de filippi", "giordana angi", "alberto urso", "person", "federazione industria musicale italiana", "canale 5", "organization"]}