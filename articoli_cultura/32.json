{"categoria": "Cinema ", "sottotitolo": "Poi Il primo re,La paranza dei bambini e Il vizio della speranza", "testo": "(ANSA) - ROMA, 30 MAG - E' Il traditore di Marco Bellocchio\nil film con pi\u00f9 candidature di sempre ai Nastri d'Argento, con\nben 11 nomination tra cui quella al miglior attore protagonista\nper Pierfrancesco Favino. Il film guida la classifica dei titoli\nche si contendono i premi dei Giornalisti cinematografici che\nsaranno consegnati al teatro antico di Taormina il 29 giugno, in\nuna serata in onda su Rai1. \n   Otto candidature ciascuno per Il primo re di Matteo Rovere,\nLa paranza dei bambini di Claudio Giovannesi e Il vizio della\nsperanza di Edoardo De Angelis. Sette nomination sono andate a\nEuforia di Valeria Golino, unica regista in corsa, che sfida\ncos\u00ec Bellocchio, De Angelis, Giovannesi, Martone, Rovere e\nGuadagnino. Sempre sette nomination per Capri-Revolution di\nMario Martone, mentre con quattro sono in corsa: Suspiria, Il\nCampione e Moschettieri del re - La penultima missione.  \n  Tre candidature, infine, per Ma cosa ci dice il cervello,\nRicordi?, Troppa grazia e Una storia senza nome.", "titolo_articolo": "Nastri, 11 nomination per Il traditore", "tags": ["cinema", "elezioni", "televisione", "archiviato", "il campione", "suspiria", "mario martone", "guadagnino", "valeria golino", "edoardo de angelis", "claudio giovannesi", "matteo rovere", "pierfrancesco favino", "marco bellocchio", "person", "rai uno", "organization"]}