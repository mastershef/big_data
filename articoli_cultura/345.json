{"categoria": "Musica ", "sottotitolo": "Dal 31 maggio 'Come i pesci gli elefanti e le tigri'", "testo": "(ANSA) - BOLOGNA, 30 MAG - E' disponibile dal 31 maggio su\ntutte le piattaforme digitali 'Come i pesci gli elefanti e le\ntigri', prima hit estiva del Piccolo Coro dell'Antoniano diretto\nda Sabrina Simoni.\u00a0\u00a0\u00a0\n\t\t\t\t   Il pezzo \u00e8 il frutto di un percorso iniziato qualche anno fa,\nquando l'Antoniano ha deciso di riposizionare il Coro (60\nbambini tra 4 e 12 anni) valorizzandone l'impronta contemporanea\nattraverso contaminazioni musicali e collaborazioni con artisti\ndi diversa formazione e provenienza, tra cui Francesca\nMichielin, Ghemon, Gio Evan, Claver Gold, Frankie Hi-NRG mc,\nPetra Magoni e LaSabri. Con Lo Stato Sociale il Piccolo Coro ha\nduettato nel 2018 al Festival di Sanremo e a febbraio, in\noccasione del concerto bolognese di Calcutta, ha interpretato\nun'originale versione del brano 'Oroscopo'.\u00a0\u00a0\u00a0\n\t\t\t\t   L'uscita del pezzo, le cui parti corali sono state arrangiate\nda Peppe Vessicchio, \u00e8 accompagnata da un videoclip girato dalla\nfactory creativa del centro di produzione dell'Antoniano in\ncollaborazione con FilmCommission Bologna.", "titolo_articolo": "Esce hit estiva Piccolo Coro Antoniano", "tags": ["musica", "archiviato", "peppe vessicchio", "frankie hi-nrg", "claver gold", "gio evan", "francesca michielin", "sabrina simoni", "person", "antoniano", "organization"]}