{"categoria": "Musica ", "sottotitolo": "Maestro interpreta capolavoro del sinfonismo tedesco fine '800", "testo": "(ANSA) - ROMA, 29 MAG - Mikko Frank sul podio di Santa\nCecilia per dirigere la Seconda Sinfonia \"Resurrezione\" di\nGustav Mahler  gioved\u00ec 30 maggio per la stagione sinfonica di\nSanta Cecilia (ore 19:30, repliche venerd\u00ec 31 alle 20.30 e\nsabato 1 giugno alle 18, Auditorium Parco della Musica).\u00a0\u00a0\u00a0\n\t\t\t\tL'appuntamento con il capolavoro del sinfonismo tedesco di fine\nOttocento vedr\u00e0 il maestro finlandese, al suo secondo anno da\ndirettore ospite principale, alla guida dell'orchestra\ndell'Accademia Nazionale con il coro diretto da Ciro Visco e le\nvoci solistiche del soprano austriaco Genia Kuhmeier e del\nmezzosoprano tedesco Gerhild Romberger. Per completare la\ncomposizione Mahler impieg\u00f2 circa sei anni. Una lunga e\ncomplessa gestazione, cominciata nel 1888 e proseguita cinque\nanni pi\u00f9 tardi, nell'estate del 1893.", "titolo_articolo": "Santa Cecilia, Frank dirige Mahler", "tags": ["musica", "archiviato", "gerhild romberger", "genia kuhmeier", "ciro visco", "gustav mahler", "santa cecilia", "frank", "person", "sinfonia resurrezione", "organization"]}