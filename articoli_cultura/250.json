{"categoria": "Moda ", "sottotitolo": "Mostra in Certosa Museo di San Martino. Stilista disegna divise", "testo": "(ANSA) - ROMA, 30 MAG - Mostra antologica nella Certosa e\nMuseo di San Martino, a Napoli per Renato Balestra, maestro\ndell'alta moda italiana. Il Polo museale della Campania e\nArmando Fusco Produzioni celebrano il talento creativo del\ncouturier triestino che ha scelto Roma come sede del suo\natelier, senza mai abbandonarla, con l'esposizione dei capi e\ndei bozzetti accolti da Anna Imponente, direttore del Polo\nmuseale della Campania assieme a Rita Pastorelli, direttore\ndella Certosa di San Martino. La mostra, intitolata\nCeleblueation (acronimo di celebration e blu Balestra, speciale\ntono di azzurro divenuto colore d'elezione del couturier) \u00e8\nanche l'occasione per presentare le divise che il maestro ha\ndisegnato per il personale del Polo museale della Campania.\u00a0\u00a0\u00a0\n\t\t\t\tLa mostra comprende oltre 250 bozzetti, disegni e abiti, scelti \nda Balestra per mettere in luce l'evoluzione del suo stile\ndurante la lunga carriera che comincia negli anni Sessanta.\u00a0\u00a0\u00a0\n\t\t\t\tL'esposizione \u00e8 ampliata rispetto alle precedenti con l'aggiunta\ndegli abiti degli esordi.", "titolo_articolo": "Celeblueation, Napoli celebra Balestra", "tags": ["arte; cultura; intrattenimento", "biblioteche; musei", "archiviato", "rita pastorelli", "anna imponente", "armando fusco produzioni", "renato balestra", "person", "casa delle libert\u00e0", "organization"]}