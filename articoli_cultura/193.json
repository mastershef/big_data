{"categoria": "Moda ", "sottotitolo": "Proseguir\u00e0 l'espansione del marchio con attenzione a mercato Usa", "testo": "(ANSA) - ROMA, 31 MAG - Stefano Saccone \u00e8 il nuovo\namministratore delegato del marchio di abbigliamento Woolrich\nInternational. Dopo l'acquisizione della maggioranza da parte\ndel fondo di investimento L-Gam, nell'ambito della strategia di\nsviluppo intrapresa, Woolrich annuncia l'ingresso del manager\nesperto, che proseguir\u00e0 l'implementazione del piano di sviluppo\nglobale del brand, con una particolare attenzione al\nriposizionamento in corso sul mercato americano.  \nNato ed educato negli Stati Uniti da genitori italiani, Saccone\nha maturato un'esperienza marketing, commerciale, e di gestione\nnel mondo del branded apparel, footwear and accessories, con\nruoli di crescente responsabilit\u00e0 in Zegna, P&G, Ralph Lauren e\nNike. Nel 2012 \u00e8 entrato in VF Corporation, dove ha ricoperto\ndiversi ruoli, vice presidente sales & marketing di Napapijri\nEmea, vice presidente e general manager di Eastpak. Di recente\nvice presidente di Vans Emea. Saccone sostituisce Paolo\nCorinaldesi, a capo dell'azienda negli ultimi tre anni con\nsuccesso.", "titolo_articolo": "Saccone \u00e8 l'ad di Woolrich International", "tags": ["economia; affari e finanza", "pubblicit\u00e0", "funzionari aziendali", "archiviato", "paolo corinaldesi", "ralph lauren", "stefano saccone", "person", "vf corporation", "woolrich international", "organization"]}