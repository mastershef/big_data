{"categoria": "Moda ", "sottotitolo": "Apre in storico palazzo al centro, marchio casa reale Belgio", "testo": "(ANSA) - ROMA, 30 MAG - Con una collezione di borse ispirata\na Ren\u00e9 Magritte, la maison del lusso Delvaux, fondata a\nBruxelles nel 1829, dunque la casa di pelletteria pi\u00f9 antica al\nmondo, fornitrice ufficiale della famiglia reale belga dal 1883,\nsbarca a Roma, aprendo la sua prima boutique nel cuore della\nCitt\u00e0 Eterna, in un edificio storico di piazza San Lorenzo in\nLucina. \n   Per l'apertura, la seconda in Italia, che segue quella della\nboutique milanese in via Bagutta, a conferma del ruolo di primo\npiano che il mercato italiano riveste per il brand, Delvaux, che\ncon i suoi 190 anni pu\u00f2 vantarsi di aver inventato la borsa\nmoderna (ha brevettato il primo modello di borsa nel 1908) ha\npensato di rendere onore al suo paese e uno dei suoi pi\u00f9 celebri\nartisti proseguendo una gi\u00e0 consolidata collaborazione con la\nFondazione Magritte. Infusa di surrealismo, la collezione\nrichiama con eccentriche allusioni alle opere pi\u00f9 iconiche\ndell'artista: L'Uomo con la Bombetta, La Promessa, Gli Amanti e\nLa Golconda.", "titolo_articolo": "Delvaux debutta a Roma con Magritte bags", "tags": ["letteratura", "economia; affari e finanza", "pittura", "archiviato", "magritte", "lucina", "person", "fondazione magritte", "organization"]}