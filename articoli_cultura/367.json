{"categoria": "Cinema ", "sottotitolo": "Anteprima docufilm di Gianluca Marcon in piantagione in Abruzzo", "testo": "(ANSA) - TORINO, 1 GIU - Anteprime di grande interesse come\n'Terre di cannabis' di Gianluca Marcon, girato in Abruzzo,\nstoria di una campagna abbandonata che risorge con le\ncoltivazioni di canapa recentemente legalizzate e il lavoro\ndegli immigrati, e film cult come 'The Cove. La baia dove\nmuoiono i delfini' di Richard O'Barry (in giuria), animano il\nprimo week end del 22/o CinemAmbiente, il pi\u00f9 noto festival di\ncinema ambientalistico italiano, aperto oggi al Massimo di\nTorino. \n   Il documentario di Marcon racconta di Jacopo, che dopo aver\ngirato il mondo e provato delusioni, torna nel sua terra\nd'origine, in Abruzzo, per coltivare, con successo, la canapa ad\nuso terapeutico. Un tema, questo, in questi giorni sulle prime\npagine dei giornali per via della sentenza della Cassazione che\nha sancito che la cannabis light \u00e8 droga.\u00a0\u00a0\u00a0\n\t\t\t\t   Tra gli altri film di oggi anche un documentario di Chef\nRubio, '#SaveGorrillas', sulle compagne per salvare i gorilla.\u00a0\u00a0\u00a0\n\t\t\t\t   Il festival prosegue fino al 5 giugno con 140 film da 28\nnazioni.", "titolo_articolo": "Cannabis e moria delfini a Cin", "tags": ["cinema", "archiviato", "richard o'barry", "gianluca marcon", "jacopo", "massimo", "person", "cassazione", "organization"]}