{"categoria": "Cultura & Spettacoli", "sottotitolo": "All'attore \u00e8 stato impiantato un bypass nell'arteria femorale", "testo": "Lo scorso 18 settembre Alain Delon ha subito un'operazione di cinque ore durante la quale gli \u00e8 stato installato un bypass nell'arteria femorale. Lo rivela il settimanale Ici Paris, sottolineando che l'attore \u00e8 stato portato d'urgenza in un ospedale parigino a causa di improvvisi dolori riscontrati alla gamba sinistra e alla schiena. Delon, 81 anni, \u00e8 ancora ricoverato.\u00a0\nMio padre non ha \"niente di grave\", afferma la figlia Anouschka Delon, in un'intervista a Le Parisien. \"Bisogna smetterla - commenta - di seppellire la gente, \u00e8 insopportabile\", confermando comunque che lo storico protagonista di tanti capolavori del cinema come Rocco e i suoi fratelli o il Gattopardo si trova ancora in ospedale.", "titolo_articolo": "Alain Delon operato d'urgenza. La figlia: 'Niente di grave'", "tags": []}