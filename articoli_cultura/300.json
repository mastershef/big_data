{"categoria": "Moda ", "sottotitolo": "\"Silicon Valley lontana ma vicina animo\" dice \"re del cachemire\"", "testo": "(ANSA) - CORCIANO (PERUGIA), 29 MAG - Un gruppo di\nimprenditori della Silicon Valley sono stati ospiti di Brunello\nCucinelli a Solomeo, il borgo sede dell'azienda dello\nimprenditore del cachemire. Tra loro Ruzwana Bashir, fondatrice\ne Ceo di Peek.com, Jeff Bezos, fondatore, presidente e Ceo di\nAmazon.com, Dick Costolo, imprenditore, gi\u00e0 Ceo di Twitter, Reid\nHoffman, co-fondatore e presidente esecutivo di LinkedIn, Drew\nHouston, Ceo e fondatore di Dropbox, Lynn Jurich, co-fondatore e\nco-Ceo di Sunrun, Nirav Tolia, co-fondatore di Nextdoor.\u00a0\u00a0\u00a0\n\t\t\t\tRiferendosi ai suoi \"amici della Silicon Valley\", Cucinelli ha\nparlato di \"un paese cos\u00ec lontano nel cammino e cos\u00ec vicino\nnell'animo\". \"Insieme, in questi giorni di amicizia e di\nraccoglimento - ha aggiunto - abbiamo confermato il rispetto, la\ncustodia e la propagazione di tutto ci\u00f2 che in ogni tempo fu\nconsiderato il pi\u00f9 profondo tesoro dei popoli, la pi\u00f9 alta\ntestimonianza della nobilt\u00e0 originaria dell'uomo, l'indice\nsupremo del sentimento di libert\u00e0 e di dominio morale: l'anima\".", "titolo_articolo": "Bezos e altri ospiti Cucinelli a Solomeo", "tags": ["economia; affari e finanza", "lavoro", "mass media", "funzionari aziendali", "archiviato", "lynn jurich", "drew houston", "dick costolo", "jeff bezos", "brunello cucinelli", "person", "linkedin corporation", "organization"]}