{"categoria": "Arte ", "sottotitolo": "Percorso espositivo illustra campagna di analisi ai raggi X", "testo": "(ANSA) - PISA, 31 MAG - Dal 4 al 30 giugno, il museo della\nGrafica di Palazzo Lanfranchi, a Pisa, ospita la mostra 'I\ncolori della prosperit\u00e0: frutti del vecchio e nuovo mondo', che\nillustra i risultati di una campagna di analisi sugli affreschi\ndella Loggia di Amore e Psiche della Farnesina a Roma,\nprogettati da Raffaello. \"Le analisi condotte con la tecnica\ndella fluorescenza a raggi X - spiega una nota dell'universit\u00e0\ndi Pisa - hanno approfondito la conoscenza dei materiali\nutilizzati e della tecnica esecutiva, evidenziandone aspetti\nfinora inediti\". \n   \"La ricchezza delle specie vegetali ritratte - prosegue\nl'ateneo - ammonta a circa 170 entit\u00e0 botaniche. Eccezionale \u00e8\npoi la presenza di specie rare ed esotiche provenienti da tutti\ni continenti allora noti e in particolare delle specie americane\nad appena 20 anni dalla scoperta del nuovo mondo\". \n   Lungo il percorso espositivo i visitatori avranno a\ndisposizione una postazione touchscreen per navigare tra le\nimmagini della Loggia e vedere da vicino i particolari.", "titolo_articolo": "Pisa,a museo Grafica affreschi Farnesina", "tags": ["politica", "pittura", "archiviato", "raffaello sanzio", "person", "farnesina", "organization"]}