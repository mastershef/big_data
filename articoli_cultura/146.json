{"categoria": "Arte ", "sottotitolo": "Per il crollo di alcuni alberi. Il 2 giugno la Straracconigi", "testo": "(ANSA) - CUNEO, 31 MAG - Riapre il 1 giugno dopo nove mesi,\nil grande parco del Castello reale di Racconigi, storica dimora\ndal 1997 patrimonio dell'Umanit\u00e0 Unesco con le altre residenze\nsabaude. Era chiuso dall'agosto 2018 per la caduta di alcuni\nalberi sul muro di cinta, a causa di un violento temporale.\u00a0\u00a0\u00a0\n\t\t\t\t   La riapertura era stata annunciata nei giorni scorsi dal\nministro Bonisoli dopo polemiche, appelli, interrogazioni\nparlamentari e persino un flash mob con 700 studenti mascherati\nche avevano occupato pacificamente la piazza davanti alla\nresidenza.\u00a0\u00a0\u00a0\n\t\t\t\t   Il parco, con circa 6 chilometri di viali, sorge a Nord del\ncastello. Il giardino storico nel 2010 \u00e8 stato nominato il Pi\u00f9\nbello d'Italia. Domani sar\u00e0 aperto solo il primo anello, circa 2\nkm, con la scuderia dei Cavallini, la chiesetta e la dacia\nrussa, l'imbarcadero, la grotta del mago Merlino. Entro luglio\nverr\u00e0 aperto l'intero percorso.\u00a0\u00a0\u00a0\n\t\t\t\t   Il 2 giugno \u00e8 in programma la 16esima Straracconigi, marcia\nnon competitiva che da due anni non si svolge nel castello.", "titolo_articolo": "Castello Racconigi, riapre parco", "tags": ["monumenti; siti storici", "archiviato", "bonisoli", "mago merlino", "person"]}