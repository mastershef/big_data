{"categoria": "Musica ", "sottotitolo": "'E' un viaggio che rappresenta i miei 25 anni carriera'", "testo": "S'intitola 'Grandissimo' l'ultimo album di Irene Grandi che celebra i 25 anni di carriera della cantante fiorentina, con 16 brani divisi in tre capitoli, da 'leggere' come se fossero un romanzo. Il disco \u00e8 stato presentato a Firenze davanti a una sala gremita di fan.\u00a0\u00a0\u00a0 \"In questo album ho potuto raccontare un percorso - ha raccontato Grandi - un viaggio che rappresenta i miei primi 25 anni\", \"c'\u00e8 una prima parte che ho chiamato 'inedita' proprio perch\u00e9 mi sento nuova, poi una di duetti perch\u00e9 se questa \u00e8 la festa per i miei 25 anni mi sembrava importante condividerla con gli altri, la terza parte \u00e8 quella dei live in una versione molto rock\". Tra i cantanti presenti Carmen Consoli, Fiorella Mannoia, Levante e Loredana Bert\u00e8. Questo disco per Grandi \"\u00e8 come un mosaico degli episodi che penso siano i pi\u00f9 importanti di questi anni in cui ho sperimentato tanto. Finch\u00e9 non hai messo tutti i tasselli fai fatica a vedere cosa verr\u00e0 fuori, ma alla fine viene fuori un ritratto, una figura molto chiara\".", "titolo_articolo": "Irene Grandi torna con nuovo album,  'Grandissimo'", "tags": ["musica", "pop", "archiviato", "loredana bert\u00e8", "fiorella mannoia", "carmen consoli", "irene grandi", "person"]}