{"categoria": "Cinema ", "sottotitolo": "Regista ne parla al Festival della Parola di Chiavari", "testo": "(ANSA) - CHIAVARI (GENOVA), 31 MAG - \"Ho sentito che vogliono\nfare un film sulla vita di Totti io ci ho messo 18 anni per\nfarne uno sulla vita di Dante\". Lo afferma Pupi Avati,\nprotagonista al Festival della Parola, dove racconter\u00e0 il suo\nrapporto con Lucio Dalla, parlando dei programmi futuri. \"Stiamo\nscrivendo questo film che racconter\u00e0 la vita di Dante Alighieri\n- spiega Avati - coinvolgendo tutti i dantisti italiani.\u00a0\u00a0\u00a0\n\t\t\t\tProtagonista sar\u00e0 Giovanni Boccaccio, colui che scrisse la\nbiografia di Dante, che mi piacerebbe venisse interpretato da Al\nPacino, attore oltre che bravo, colto. Spero possa uscire nel\n2021\". Il 22 agosto \u00e8 in uscita la prima del suo nuovo film,\ndalle atmosfere gotiche ambientato nella pianura padana, 'Il\nSignor Diavolo'. \"L'uscita estiva mi preoccupa, ma \u00e8 un\nesperimento. In America funziona cos\u00ec, proviamo anche qui\".", "titolo_articolo": "Avati, vorrei Pacino in film su Dante", "tags": ["letteratura", "cinema", "archiviato", "al pacino", "lucio dalla", "totti", "dante alighieri", "dante", "giovanni boccaccio", "pacino", "person"]}