{"categoria": "Tv ", "sottotitolo": "10 episodi in protolatino con Fontana, Arcangeli,  Di Napoli ", "testo": "Fra storia, leggenda e rivoluzione, l'epico racconto della nascita di Roma nella nuova serie Sky Original. Dopo il potente film Il Primo Re con Alessandro Borghi, arriva la serie, girata in protolatino, 'Romulus' di Matteo Rovere, al suo debutto tv.\n\u00a0 Prodotta da Sky, Cattleya e Groenlandia, la serie \u00e8 composta da 10 episodi. Le riprese inizieranno a Roma i primi di giugno e andranno avanti per 28 settimane tra la capitale e i dintorni.\nNel cast Andrea Arcangeli (The Startup, Trust - Il rapimento Getty), Marianna Fontana (Indivisibili, Capri-Revolution) e Francesco Di Napoli (La paranza dei bambini), giovani e gi\u00e0 apprezzatissimi talenti che saranno i protagonisti di una storia di sopravvivenza diretta da Matteo Rovere (Veloce come il vento, Il primo re) da Michele Alhaique (Non uccidere; Senza nessuna piet\u00e0) e da Enrico Maria Artale (Il terzo tempo).\u00a0Due intere citt\u00e0 meticolosamente ricostruite sulla base di ricerche storiche documentate, migliaia di figurazioni, pi\u00f9 di 700 presenze stunt e centinaia di armi riprodotte per una serie, Romulus, ambientata otto secoli prima di Cristo, in un mondo primitivo e brutale nel quale il destino di ognuno \u00e8 deciso dal potere implacabile della natura e degli dei. Girato in protolatino, Romulus \u00e8 il racconto di questo mondo attraverso gli occhi di tre ragazzi segnati dalla morte, dalla solitudine e dalla violenza: Iemos, Wiros e la giovane vestale Ilia. Una storia di uomini e donne che scoprono come crearsi un destino anzich\u00e9 subirlo. Una rivoluzione guidata anche da una figura femminile feroce e protettiva, spietata e materna. Romulus \u00e8 la storia epica della nascita di Roma come non \u00e8 mai stata raccontata.\n\u00a0Matteo Rovere, fondatore di Groenlandia, showrunner e regista della serie sottolinea: \u00abRomulus \u00e8\u00a0un racconto di sentimenti, guerra, fratellanza, coraggio e paura. \u00c8 un grande affresco epico, una\u00a0ricostruzione fortemente realistica degli eventi che hanno portato alla fondazione di Roma. Ma\u00a0soprattutto \u00e8 un\u2019indagine sulle origini e il significato profondo del potere in Occidente: un viaggio\u00a0in un mondo arcaico e spaventoso, dove tutto \u00e8 sacro e gli uomini sentono ovunque la presenza\u00a0misteriosa e ostile degli dei\".\u00a0Le sceneggiature sono firmate da Filippo Gravino (Veloce come il vento, Alaska, Fiore, Il primo re),Guido Iuculano (Una vita tranquilla, Tutto pu\u00f2 succedere, Questione di cuore, Alaska) e lo stessoMatteo Rovere.Completano il cast Giovanni Buselli (Gomorra \u2013 La serie, L\u2019amica geniale), Silvia Calderoni\u00a0(Riccardo va all\u2019inferno), Sergio Romano (Il campione, La terza stella), Demetra Avincola\u00a0(Fortunata, Loro 2), Massimiliano Rossi (Il primo re, Il vizio della speranza) Ivana Lotito (Gomorra -La serie), Gabriel Montesi (Made in Italy, Il primo re, Il campione) e Vanessa Scalera (Lea).", "titolo_articolo": "Dal Primo Re alla serie, Matteo Rovere gira serie Romulus per Sky", "tags": ["televisione", "archiviato", "enrico maria artale", "michele alhaique", "francesco di napoli", "marianna fontana", "andrea arcangeli", "matteo rovere", "alessandro borghi", "ges\u00f9", "romulus", "person", "sky", "organization"]}