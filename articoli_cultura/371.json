{"categoria": "Arte ", "sottotitolo": "Fino al 3 novembre, omaggio il maestro genovese", "testo": "(ANSA) - GENOVA, 31 MAG - Un viaggio nella la vita e l'opera\ndello scenografo, pittore, illustratore, ceramista e costumista\ngenovese Lele Luzzati, morto nel 2007. Si chiama \"Labirinto\nLuzzati\" la mostra allestita nel sottoporticato di Palazzo\nDucale (1/6 - 3/11), a Genova. La mostra, curata da Sergio\nNoberini, \u00e8 divisa in sezioni: gli esordi ispirati da Picasso e\nPaul Klee, il teatro tra colori e atmosfere fiabesche, il lavoro\ncome arredatore per uffici pubblici e navi da crociera e\nl'esperienza nella ceramica. Senza dimenticare il legame con la\ncultura ebraica e il rapporto stretto e di lungo corso con il\nteatro della Tosse. L'idea di allestire la mostra a palazzo\nDucale nasce dalla necessit\u00e0 di trovare uno spazio per le opere\nche si trovavano al museo Luzzati al porto antico, chiuso da un\nanno e con futuro incerto. \"In attesa di una collocazione pi\u00f9\nidonea per le opere di questo pezzo di storia della nostra citt\u00e0\n- dice l'assessore alla Cultura del Comune Barbara Grosso -\nabbiamo pensato a una mostra temporanea di lunga durata\". \n   Collegato alla mostra \"Labirinto Luzzati\" al Ducale\nl'apertura del laboratorio di Luzzati in vico Amandorla, vicino\nal teatro della Tosse. \"Luzzati Lab - dal bozzetto al\npalcoscenico\" sar\u00e0 dedicata esclusivamente al lavoro\nscenografico del maestro. Luned\u00ec 3 giugno, inoltre, in occasione\ndel giorno di nascita di Luzzati agli omonimi giardini nel\ncentro storico si svolger\u00e0 uno spettacolo teatrale e la \"parata\ndei Tarocchi\", in omaggio a una delle creazioni pi\u00f9 celebri\ndell'artista.  (ANSA).", "titolo_articolo": "Labirinto Luzzati al Ducale Genova", "tags": ["pittura", "arte; cultura; intrattenimento", "morte", "economia; affari e finanza", "archiviato", "barbara grosso", "paul klee", "sergio noberini", "lele luzzati", "pablo picasso", "person"]}