{"categoria": "Musica ", "sottotitolo": "I due maestri assieme nel nome di Mozart dopo 15 anni", "testo": "(ANSA) - RAVENNA, 31 MAG - L'incontro fra due giganti della\nmusica mondiale, Riccardo Muti e Maurizio Pollini, sar\u00e0 l'evento\ninaugurale, il 5 giugno alle 21 al Pala De Andr\u00e9, della 30/ma\nedizione del Ravenna Festival. Un concerto attesissimo e unico\npoich\u00e9 segna il re-incontro dopo 15 anni, l'ultima volta nel\n2004 assieme alla Filarmonica della Scala, dei due celebri\nmaestri. Come il precedente, anche in questa occasione la\nreunion avverr\u00e0 nel nome di Mozart con due dei suoi pi\u00f9 celebri\nConcerti per pianoforte e orchestra, il N.14 in mi bemolle\nmaggiore KV 449 e il N.20 in re minore KV 466. Un compositore\nche entrambi gli artisti hanno sempre frequentato e del quale\nsono considerati i massimi interpreti. Con loro suoneranno i\nragazzi dell'Orchestra Giovanile Luigi Cherubini, un complesso\nfondato da Riccardo Muti proprio nel 2004 e che ora diriger\u00e0\nanche, in apertura e in chiusura di serata, nell'ouverture\n'Calma di mare e viaggio felice' di Mendelssohn e nel 'Bolero'\ndi Ravel.", "titolo_articolo": "Muti e Pollini al Ravenna Festival", "tags": ["musica", "archiviato", "luigi cherubini", "maurizio pollini", "riccardo muti", "wolfang amadeus mozart", "person"]}