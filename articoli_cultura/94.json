{"categoria": "Teatro ", "sottotitolo": "Dal 21 giugno al 30 agosto, tra teatrodanza e teatro di strada", "testo": "(ANSA) - TORINO, 30 MAG - Torna il Mirabilia Festival, giunto\nalla 13/a edizione, con 15 giorni di spettacoli dal 21 giugno al\n30 agosto, 180 repliche, 11 compagnie di circo, 11 di danza e 7\ndi teatro, distribuiti, per il primo anno, su tre province,\nCuneo, Torino ed Alessandria. Nato a Fossano e cresciuto di anno\nin anno, il festival propone spettacoli 'mirabolanti', tra\ncirco, magia, danza, spettacoli di strada. Le strade delle 9\ncitt\u00e0 coinvolte saranno invase da 22 gruppi di teatro urbano, 2\nchapiteaux, eventi speciali per famiglie, masterclass,\nlaboratori e un progetto in collaborazione con Alba Film\nFestival. L'obiettivo \u00e8 sempre 'sorprendere' il pubblico.\u00a0\u00a0\u00a0\n\t\t\t\t   L'edizione 2019, dal tema 'One Land One Festival', gioca\nproprio sul suo essere nomade su un largo territorio.\u00a0\u00a0\u00a0\n\t\t\t\tPartecipano compagnie di danza e teatrodanza di tutta Europa,\noltre a gruppi italiani di fama come Rasposo, EgriBiancoDanza,\nBalletto Teatro di Roma, Balletto Teatro di Torino, e Ugo\nPitozzi con il suo progetto visionario europeo 'Reunion Phase\n2019, Phase 1.", "titolo_articolo": "Mirabilia, 180 spettacoli in Piemonte", "tags": ["intrattenimento (generico)", "archiviato", "ugo pitozzi", "person", "roma", "organization"]}