{"categoria": "Cultura & Spettacoli", "sottotitolo": "Saluta il pubblico di Rai1, \"sembra che ci ritrovermo su Rai2\"", "testo": "\"Il luogo non conta, l'importante \u00e8 essere considerati una risorsa e mai un problema\". Fabio Fazio apre su Rai1 l'ultima puntata del suo Che Tempo che fa investito negli ultimi mesi dalle polemiche ed esordisce ringraziando tutti quelli che hanno seguito e sostenuto il programma in quella che, sottolinea, \"\u00e8 stata una stagione complicata, molto vivace\". Poi la notizia: \"L'anno prossimo sembra che ci ritroveremo su Rai2... intanto ho avuto un invito ufficiale da Rai YoYo che ringrazio\".\u00a0\nEcco il video del saluto di Fazio al pubblico per gentile concessione di Raiplay.it\n\nFabio Fazio saluta il pubblico di Rai1\n\n\n// <![CDATA[\nvar w = $('.resp-iframe').width();var h = parseInt(((w / 16) * 9));$('.resp-iframe').height(h);\n// ]]>\n\u00a0\nIl trasloco del resto \u00e8 certo, lui minimizza, \"Se sar\u00e0 Rai2 trattasi di schiacciare un tasto del telecomando non \u00e8 una cosa complicata\u2026con il mio amico Freccero con cui abbiamo fatto tanti anni fa Anima mia, Quelli che il calcio, ci divertiremo, l'importante \u00e8 avere sempre la possibilit\u00e0 di divertirsi, di crescere di inventare e di essere considerati una risorsa e non un problema, il luogo non conta.\" Al suo fianco come sempre c'\u00e8 Luciana Littizzetto: \"E' una serata di molti ringraziamenti perch\u00e9 siamo giunti alla fine di una stagione intensa, complicata ma molto vivace. 32 puntate insieme, una media di oltre 3,8 milioni di telespettatori che \u00e8 davvero enorme... grazie di cuore a tutti quelli che ci hanno seguito e hanno creduto in noi\". Indica e ringrazia Andrea Fabiano, seduto in sala, \"il primo direttore con cui ho cominciato su Rai1 un paio di anni fa\"; cita e ringrazia, anche loro sedute in sala, le dirigenti Rai Rosanna Pastore a Luisa Pistacchio. Tant'\u00e8, a suffragare l'ipotesi di un passaggio del programma su Rai2, dopo le polemiche degli ultimi mesi e le frizioni con il direttore della rete ammiraglia, Teresa De Santis, non ultimo il taglio delle ultime tre puntate del programma del luned\u00ec, \u00e8 stata la notizia trapelata qualche giorno fa di un appuntamento a Milano tra Fazio e il direttore di Rai2 Freccero, un incontro giudicato molto positivo, e che vedeva sul tavolo gi\u00e0' un piano di lavoro per la prossima stagione.", "titolo_articolo": "Fazio saluta, conta essere una risorsa non un problema", "tags": []}