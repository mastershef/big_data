{"categoria": "Cinema ", "sottotitolo": "Incontrer\u00e0 i giurati, per lei anche il Premio Giffoni Experience", "testo": "(ANSA) - SALERNO, 31 MAG - Elena Sofia Ricci sar\u00e0 al Giffoni\nFilm Festival in programma dal 19 al 27 luglio a Giffoni Valle\nPiana (Salerno).\u00a0\u00a0\u00a0\n\t\t\t\t   Attrice dai mille volti: quello impegnato del teatro -\nl'ultima tourn\u00e9e con Vetri rotti di Arthur Miller - quello\nacclamato della fiction - basti pensare al grande successo su\nRai1 per Che Dio ci aiuti 5 nei panni di Suor Angela - quello\ndel cinema con cui conquista nel 2018 il terzo Nastro d'Argento\n- assegnato dal Sindacato Nazionale Giornalisti Cinematografici\n- e nel 2019 il terzo David di Donatello come migliore attrice\nprotagonista per il ruolo di Veronica Lario in Loro di Paolo\nSorrentino. Venerd\u00ec 26 luglio, incontrer\u00e0 i giurati della\n49esima edizione del Gff per condividere con loro domande e\ncuriosit\u00e0. Ad accoglierla in Sala Truffaut non solo il calore e\nl'affetto dei ragazzi ma anche il Premio Giffoni Experience\nAward. I masterclassers della sezione Cult, invece, avranno\nl'opportunit\u00e0 di seguire con lei una lezione di cinema e\ninterpretazione di recitazione.", "titolo_articolo": "Elena Soffia Ricci al Giffoni Film Fest", "tags": ["festival cinema", "televisione", "archiviato", "elena soffia ricci", "paolo sorrentino", "veronica lario", "arthur miller", "angela", "person", "rai uno", "organization"]}