{"categoria": "Cinema ", "sottotitolo": "Nel futuro protagonista in Youtopia e Una vista spericolata", "testo": "(ANSA) - BERLINO, 17 FEB - Matilda De Angelis, classe 1995, \u00e8\na Berlino non solo come giovanissima Shooting Star chiamata\nquest'anno a rappresentare l'Italia tra i talenti europei\nemergenti al Festival, ma anche per ricevere il Premio Bacco che\nviene assegnato ogni anno dai critici e inviati italiani\npresenti alla Berlinale. Un premio ideato da Massimo Mannozzi,\nche ne \u00e8 presidente onorario, giunto alla 26ma edizione che\nraccoglie ogni anno, gli italiani che vivono a Berlino ne La\nnotte delle stelle, a cui si aggiungono stand che promuovono le\neccellenze italiane gourmet. Il riconoscimento \u00e8 andato nel\ncorso degli anni a Gerry Cal\u00e0, Mario Monicelli, Isabella\nFerrari, Ricky Tognazzi, Mariella Valentini, Diego Abatantuono,\nGiancarlo Giannini, Remo Girone, Gabriele Salvatores e Nancy\nBrilli. Presto la De Angelis sar\u00e0 protagonista nel film di\nBernardo Carboni, Youtopia nei panni di una ragazza divisa tra\nmondo reale e virtuale che arriver\u00e0 a prostituirsi in rete. Sar\u00e0\nanche Soledad in Una vita spericolata di Marco Ponti.", "titolo_articolo": "De Angelis, Shooting Star e Premio Bacco", "tags": []}