{"categoria": "Arte ", "sottotitolo": "Mostra non convenzionale imperniata su archivio fotografico ANSA", "testo": "(ANSA) - BOLOGNA, 31 MAG - Una mostra - imperniata\nsull'archivio fotografico dell'ANSA e fiore all'occhiello della\n5/a edizione di 'Dig Festival' - per raccontare il 1969\nattraverso un percorso di immagini inusuali, intitolato 'Italian\nPersonal Matters' in cui, a cinquant'anni da quella data\ncruciale, il racconto dei grandi eventi passa per immagini\nmarginali, volti e corpi di persone comuni: una donna\nriabbraccia il marito dopo la bomba di piazza Fontana; una\nfamiglia si stringe sul divano, la sera dell'allunaggio; un\nragazzo sorride alla guida dell'ultimo modello Fiat, una 128\nnuova di zecca.\u00a0\u00a0\u00a0\n\t\t\t\t   La rassegna - il cui titolo completo recita 'Italian Personal\nMatters. 1969: racconto fotografico non convenzionale di un anno\ndi storia italiana' - \u00e8 uno degli appuntamenti di spicco di 'Dig\nFestival', kermesse dedicata al giornalismo d'inchiesta in corso\na Riccione, nel Riminese. L'inaugurazione della mostra - che\napre oggi per chiudersi domenica - \u00e8 affidata allo scrittore\nFulvio Abbate.\u00a0\u00a0\u00a0\n\t\t\t\t   Fra gli eventi principali di Dig, domani, l'intervista alla\npresidente di giuria dei 'Dig Award's,  Naomi Klein, attivista,\necologista, professoressa, una delle voci pi\u00f9 note del\ngiornalismo nordamericano; la premiazione, in serata, dei\nvincitori dei 'Dig Aweards' e il concerto di Thurston Moore,\nchitarrista e cofondatore dei 'Sonic Youth' e Giorgio\nPoi.(ANSA).", "titolo_articolo": "In mostra a Dig Festival il 1969 in foto", "tags": ["intrattenimento (generico)", "archiviato", "giorgio poi", "naomi klein", "fulvio abbate", "person"]}