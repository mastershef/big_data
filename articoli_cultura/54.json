{"categoria": "Musica ", "sottotitolo": "Al via Non Stop Live 2019, con sei date nella Scala del Rock", "testo": "L'estate comincia a scaldare i motori, se non a livello meteorologico, almeno quando si parla di musica.\nIdealmente \u00e8 Vasco ad aprire le danze, sfidando il meteo, ma soprattutto se stesso: 6 date a San Siro fino al 12 giugno. Nessuno finora era riuscito a fare altrettanto. E i concerti nella Scala del Rock per il Komandante salgono a 29 in 29 anni.\nDopo Milano, il Vasco Non Stop Live 2019 far\u00e0 tappa anche a Cagliari il 18 e 19 giugno. Parte il 14 giugno, invece, il suo rivale di sempre: Ligabue \u00e8 pronto a presentare lo Start Tour 2019 in 9 stadi, si parte da Bari per toccare Messina, Pescara, Firenze, Milano, Torino, Bologna, Padova e chiudere a Roma il 12 luglio.", "titolo_articolo": "Vasco Rossi apre stagione dei suoi concerti a San Siro", "tags": []}