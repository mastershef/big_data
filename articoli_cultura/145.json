{"categoria": "Cinema ", "sottotitolo": "In sala dal 30 maggio film di Mikhael Hers con Vincent Lacoste", "testo": "(ANSA) - ROMA, 29 MAG - Una storia di famiglia delicata\nsulle conseguenze emotive un attacco terroristico, tra\nelaborazione del lutto e necessit\u00e0 di andare avanti. La mette in\nscena  Mikhael Hers con Quel giorno d'estate, che dopo aver\ndebuttato in Italia ai 'Rendez vous' in aprile, esce in sala dal\n30 maggio con Officine Ubu. Il protagonista \u00e8 la star francese\nVincent Lacoste, che \u00e8 stato candidato per il film ai Cesar 2019\ncome miglior attore. Nel cast, fra gli altri, anche Isaure\nMultrier Stacy Martin, Ophelia Kolb e Greta Scacchi.\u00a0\u00a0\u00a0\n\t\t\t\t   Lacoste interpreta David, ventenne parigino che non si\npreoccupa troppo per il domani. La sua vita \u00e8 stravolta dalla\ntragedia di perdere la sorella Sandrine (Kolb) in un attentato\nterroristico compiuto in un parco. Sta a David, doversi prendere\ncura della nipote di sette anni, Amanda (Multrier) e trovare il\nmodo con lei di tornare alla vita. \"Nonostante la premessa\ntragica non volevo un film cupo - ha spiegato Hers - ma che\nriuscisse comunque a essere luminoso, grazie alla luce della\nsperanza\".", "titolo_articolo": "Quel giorno d'estate, vita dopo terrore", "tags": ["cinema", "archiviato", "sandrine", "greta scacchi", "ophelia kolb", "vincent lacoste", "mikhael hers", "amanda", "cesar", "david", "person"]}