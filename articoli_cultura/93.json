{"categoria": "Libri ", "sottotitolo": "Torna a Cattolica la kermesse giunta alla 46/a edizione", "testo": "(ANSA) - BOLOGNA, 1 GIU - Torna, dal 26 al 30 giugno a\nCattolica, nel Riminese, MystFest il Festival Internazionale del\nGiallo e del Mistero che vive il suo apice nell'attribuzione del\n'Premio Gran Giallo Citt\u00e0 di Cattolica', giunto quest'anno alla\n46/a edizione. Sono 110 i lavori pervenuti alla segreteria del\nPremio: le regioni pi\u00f9 rappresentate l'Emilia-Romagna e il Lazio\non 18 partecipanti, seguite dalla Lombardia con 15.\u00a0\u00a0\u00a0\n\t\t\t\t   La premiazione del racconto vincitore avverr\u00e0 sabato 29 - a\nincoronarlo una giuria composta da Cristiana Astori, Annamaria\nFassio, Franco Forte, Carlo Lucarelli, Valerio Massimo Manfredi,\nMarinella Manicardi e Simonetta Salvetti - insieme alla\nproclamazione vincitore del Premio Alberto Tedeschi 2019 per il\nmiglior romanzo giallo intitolato al fondatore de Il Giallo\nMondadori.  Alla kermesse parteciperanno  giallisti di fama\nmondiale, registi, attori, musicisti e performer. L'immagine del\nMystFest 2019 \u00e8 stata creata da Alessandro Baronciani,\nfumettista, illustratore e musicista. (ANSA).", "titolo_articolo": "Al via 26/6 Mystfest Festival del Giallo", "tags": ["intrattenimento (generico)", "letteratura", "musica", "archiviato", "alessandro baronciani", "simonetta salvetti", "marinella manicardi", "valerio massimo manfredi", "carlo lucarelli", "franco forte", "annamaria fassio", "cristiana astori", "person"]}