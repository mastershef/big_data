{"categoria": "Politica", "sottotitolo": "Va ripresa e cavalcata la sfida di Berlusconi a Lega e FdI", "testo": "(ANSA) - ROMA, 31 MAG - \"Il centrodestra in Italia resta una\ncondizione irrinunciabile per far ripartire il Paese, e senza\nForza Italia sarebbe un centrodestra zoppo. Per questo va\nripresa e cavalcata con forza la sfida alla coerenza lanciata\nieri dal Presidente Berlusconi a Lega e Fratelli d'Italia. E\nalla luce degli ultimi sviluppi in chiave europea, con i massimi\nleader sovranisti - in testa il premier ungherese Orban - che\nescludono alleanze con la Lega, la posizione di Forza Italia\ndiventa ancora pi\u00f9 strategica anche nell'Unione per difendere\ngli interessi nazionali grazie alla presenza di Berlusconi, la\ncui autorevolezza sar\u00e0 un grande atout per l'Italia. Per cui\nogni alibi sulla nostra collocazione europea che impedirebbe di\nriproporre la coalizione di centrodestra alle prossime elezioni\npolitiche viene inevitabilmente a cadere. I pretesti sono\nfiniti\". Lo afferma Anna Maria Bernini, capogruppo dei senatori\ndi Forza Italia.", "titolo_articolo": "C.destra: Bernini, senza Fi \u00e8 zoppo", "tags": ["partiti; movimenti", "alleanze", "archiviato", "anna maria bernini", "orban", "fratelli", "silvio berlusconi", "person", "lega", "forza italia", "organization"]}