{"categoria": "Politica", "sottotitolo": "Ero stato io da ministro ad autorizzare la cessione", "testo": "(ANSA) - ROMA, 31 MAG - \"Per Mercatone Uno ho deciso io di\nautorizzare la cessione, non di chiudere il contratto, per la\nsemplice ragione che dopo tre gare deserte falliva, il 18\nmaggio, perch\u00e9 non c'erano acquirenti. La scelta era tra avere\nundici mesi fa quello che \u00e8 successo oggi o provare, con un\nimprenditore che talmente sapevamo poco credibile che abbiamo\nmesso un rafforzamento patrimoniale che si doveva verificare\nprima di perfezionare il contratto e Di Maio non lo ha\nverificato e ha perfezionato il contratto. Perch\u00e8 l'ha chiuso Di\nMaio\". Lo ha detto Carlo Calenda, del Pd, ad Agor\u00e0, su Rai3.\u00a0\u00a0\u00a0\n\t\t\t\t  Per l'ex ministro c'era poi \"una clausola revocatoria che\npoteva essere usata\", in caso di inadempienza, \"per riprendersi\nMercatone Uno\". Ma \"nessuno ha fatto una riunione, nessuno ha\nverificato niente. I sindacati hanno chiesto riunioni per mesi e\nsono stati rimandati al 30 maggio, dopo che erano partiti gli\navvisi di licenziamento. E cos\u00ec sta succedendo in tutte le crisi\naziendali\", conclude Calenda.", "titolo_articolo": "Mercatone Uno: Calenda critica Di Maio", "tags": ["economia; affari e finanza", "archiviato", "mercatone uno calenda", "carlo calenda", "person", "rai tre", "partito democratico", "organization"]}