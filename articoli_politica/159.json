{"categoria": "Politica", "sottotitolo": "Oggi stesso lo nomino responsabile Infrastrutture della Lega", "testo": "(ANSA) - ROMA, 30 MAG - \"Ringrazio Edoardo Rixi per\nl'incredibile lavoro svolto finora. Da tempo ho nelle mani le\nsue dimissioni, che accetto unicamente per tutelare lui e\nl'attivit\u00e0 del governo da attacchi e polemiche senza senso\". Lo\ndichiara in una nota il vicepremier e leader della Lega Matteo\nSalvini. \n   \"Oggi stesso lo nomino responsabile nazionale trasporti e\ninfrastrutture della Lega, riconoscendogli capacit\u00e0 e onest\u00e0\nassolute\", aggiunge. E chiarisce: \"Rispetto le sentenze e conto\nsu una assoluzione a fine processo, ma trovo incredibile che ci\nsiano spacciatori a piede libero e sindaci, amministratori e\nparlamentari accusati o condannati senza uno straccio di prova\".", "titolo_articolo": "Salvini, accetto dimissioni di Rixi", "tags": ["processo", "governo nazionale", "giustizia", "archiviato", "matteo salvini", "edoardo rixi", "person", "lega", "organization"]}