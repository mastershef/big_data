{"categoria": "Politica", "sottotitolo": "Denuncia Cgil e Rete disarmo, \"Governo italiano continua tacere\"", "testo": "(ANSA) - CAGLIARI, 31 MAG - \"I nostri porti continuano ad\nessere meta di navi del gruppo Bahri per i rifornimenti bellici\nai Paesi sauditi\". E' l'allarme lanciato dal segretario\nnazionale della Filt Cgil, Natale Colombo, a seguito\ndell'attracco all'alba di oggi a Cagliari del cargo con bandiera\nsaudita Bahri Tabuk. Per il sindacalista, \"il governo continua a\ntacere nonostante le denunce e le manifestazioni di protesta che\nci hanno gi\u00e0 visti impegnati in analoghi casi, prima a Genova e\npoi a Monfalcone\".\u00a0\u00a0\u00a0\n\t\t\t\t   Secondo quanto riferisce Colombo, \"anche a Cagliari, come a\nMonfalcone, \u00e8 stato nascosto per agire indisturbati l'arrivo\ndella nave con la sua missione volta a completare il proprio\ncarico di armamenti ed esplosivi. Noi diciamo basta alle morti\ninnocenti, non vogliamo essere complici delle stragi di\nincolpevoli civili e continuiamo ad essere fermamente contrari a\ntali rifornimenti perch\u00e9 violano gravemente le norme nazionali,\neuropee ed internazionali\".", "titolo_articolo": "Nave saudita a Cagliari, \"bombe a Yemen\"", "tags": ["sindacati", "attacchi terroristici", "archiviato", "natale colombo", "person", "bahri tabuk", "organization"]}