{"categoria": "Politica", "sottotitolo": "Per polemiche per ipotesi conflitto interessi suo collaboratore", "testo": "(ANSA)- ROMA, 30 MAG - Dalila Nesci, deputata M5s, si \u00e8 dimessa\nda relatrice del decreto legge sulla sanit\u00e0 in Calabria, dopo le\npolemiche su un presunto conflitto d'interessi di un suo ex\ncollaboratore, potenziale candidato a dirigente locale del\nsettore. Ad annunciarlo in Aula alla Camera \u00e8 stato il\nvicepresidente del Senato Fabio Rampelli, quando \u00e8 ripreso\nl'esame del provvedimento. Al posto di Nesci la presidente della\ncommissione Affari sociali Marialucia Lorefice, sempre di M5s.\u00a0\u00a0\u00a0\n\t\t\t\t\"Ho sempre svolto con correttezza, dedizione e spirito di\nservizio\" gli incarichi ricevuti, ha detto Nesci alla Camera. A\nchiedere un passo indietro il Pd, ma anche la Lega. \"\"Bene le\ndimissioni di Nesci da relatrice del decreto Calabria per\nconflitto d'interessi - dice il capogruppo leghista alla Camera\nRiccardo Molinari -. La Lega, non appena appresa questa\nsituazione durante il dibattito d'aula, dopo un'attenta\nvalutazione ha chiesto alla relatrice di fare un passo indietro.\u00a0\u00a0\u00a0\n\t\t\t\tStupisce solo che la questione sia sfuggita agli attenti\nosservatori dei 5S\".", "titolo_articolo": "Dl Calabria, relatrice M5S si dimette", "tags": ["partiti; movimenti", "archiviato", "riccardo molinari", "fabio rampelli", "dalila nesci", "person", "marialucia lorefice", "affari", "m5s", "lega", "camera dei deputati", "senato", "organization"]}