{"categoria": "Politica", "sottotitolo": "Oltre ad Europee, anche regionali e comunali, da Piemonte a Bari", "testo": "Archiviate le elezioni regionali in Sardegna, il prossimo appuntamento della politica italiana con le urne sar\u00e0 quello del 24 marzo con l'elezione del nuovo governatore della Basilicata. Ma il vero scoglio elettorale sar\u00e0 quello dell'election day del 26 maggio, quando alle gi\u00e0 previste Europee 2019 saranno aggregate anche regionali e soprattutto comunali. Anche se la decisione finale spetter\u00e0 al ministero dell'Interno.\u00a0\u00a0\u00a0 Al momento sono probabili gli accorpamenti dei rinnovi del consiglio regionale del Piemonte, con il candidato uscente Sergio Chiamparino (centrosinistra) e la partita della Tav ancora in corso, e di numerosi comuni in tutta Italia, tra i quali spiccano Firenze (sindaco uscente Dario Nardella) e Bari (Antonio Decaro) ambedue del Pd. Tra i consigli regionali da rinnovare anche la Calabria, dove il presidente della Giunta Mario Oliverio \u00e8 sottoposto all'obbligo di dimora, ma al momento scadenza della legislatura rimane quella naturale del novembre 2019.\u00a0\u00a0\u00a0 In Basilicata sono cinque i candidati alla Presidenza della Regione Basilicata, dove per le elezioni regionali si voter\u00e0 il 24 marzo: la presentazione avvenuta sabato scorso ha vista la presentazione di 30 liste: 16 per la provincia di Potenza e 14 per quella di Matera. I candidati alla carica di governatore sono il farmacista potentino Carlo Trerotola (centrosinistra), l'ex generale della Guardia di Finanza Vito Bardi (centrodestra), l'imprenditore potentino Antonio Mattia (M5S), il professore dell'Universit\u00e0 della Basilicata Valerio Tramutoli (La Basilicata possibile) e il poliziotto Antonio Postorivo (Lega Sud).", "titolo_articolo": "Elezioni, il 24/3 in Basilicata poi l'election day il 26/5", "tags": ["amministrative", "regionali", "partiti; movimenti", "candidato", "archiviato", "antonio postorivo", "valerio tramutoli", "antonio mattia", "vito bardi", "carlo trerotola", "mario oliverio", "dario nardella", "sergio chiamparino", "person", "ministero dell'interno", "partito democratico", "organization"]}