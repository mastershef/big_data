{"categoria": "Politica", "sottotitolo": "Mit: 'Non ha partecipato alla stesura'", "testo": "Riporta la firma di cinque commissari l'analisi costi-benefici, pubblicata oggi dal Mit, che boccia la Torino-Lione. Il sesto, l'ingegnere Pierluigi Coppola, non ha sottoscritto il documento. A farlo notare \u00e8 il parlamentare torinese del Pd, Davide Gariglio, che parla di \"documento da invalidare\". Coppola, sostiene, era \"l'unico esperto neutrale presente tra i commissari scelti dal ministro Toninelli, che si \u00e8 peraltro apertamente dissociato dai risultati finali\".\nFonti del Ministero delle infrastrutture trasporti precisano che \"il professor Pierluigi Coppola non ha partecipato, in specifico, alla stesura delle relazione sulla analisi costi-benefici sulla Tav Torino-Lione\".", "titolo_articolo": "Commissione divisa su analisi, Coppola non firma", "tags": []}