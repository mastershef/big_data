{"categoria": "Politica", "sottotitolo": "Indagine su Siri non giustifica certi atteggiamenti", "testo": "(ANSA) - ROMA, 10 MAG - \"Ci auguriamo che dopo il caso Siri\nla Lega non perda la testa. Comprendiamo la loro difficolt\u00e0 di\nritrovarsi, dopo nemmeno 10 mesi di legislatura, un proprio\nsottosegretario indagato per corruzione in un'inchiesta dove c'\u00e8\nanche la mafia, ma questo non giustifica certi atteggiamenti.\u00a0\u00a0\u00a0\n\t\t\t\tNon siamo dei bambini, siamo dei ministri e veniamo pagati per\ncostruire un futuro al Paese, non per lamentarci\". Cos\u00ec Luigi Di\nMaio su fb. \"Vi confesso che negli ultimi giorni le provocazioni\nsubite sono state tante, ma il MoVimento 5 Stelle resta\ndisponibile ad andare avanti per altri 4 anni\".", "titolo_articolo": "Di Maio, Lega non perda testa", "tags": ["corruzione", "criminalit\u00e0", "archiviato", "luigi di maio", "person", "lega", "organization"]}