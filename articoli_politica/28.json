{"categoria": "Politica", "sottotitolo": "Continueremo interlocuzione, dialogo sia scevro da pregiudizi", "testo": "(ANSA) - BRUXELLES, 18 OTT - La lettera di osservazioni che\narriveranno dall'Ue \"non pu\u00f2 preoccuparci: ci avrebbe\npreoccupato se avessimo fatto una manovra temeraria. Ma la\nnostra manovra \u00e8 ben pensata, ben costruita, ben realizzata ed \u00e8\nl'unico strumento che abbiamo per assicurare crescita economica\ne sviluppo sociale al nostro Paese. Ed \u00e8 quello che continueremo\na spiegare nel corso dell'interlocuzione che proseguir\u00e0 con\nl'Ue\". Lo scrive su facebook il premier Giuseppe Conte. \"Non ci\nspaventa il dialogo purch\u00e9 costruttivo e utile, e scevro da\npregiudizi\", aggiunge.", "titolo_articolo": "Conte, richiamo Ue non ci preoccupa", "tags": []}