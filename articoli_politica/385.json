{"categoria": "Politica", "sottotitolo": "Per tre giorni negli Emirati Arabi Uniti, \u00e8 il 27esimo viaggio del suo pontificato, porta a 41 i Paesi da lui visitati", "testo": "Papa Francesco e' arrivato ad Abu Dhabi. L'aereo del Pontefice, proveniente da Roma, e' nell'aeroporto presidenziale della capitale degli Emirati Arabi Uniti.\nUn viaggio di tre giorni negli Emirati Arabi Uniti, 27/o del suo pontificato, che porta a 41 i Paesi da lui visitati.\nAd Abu Dhabi, capitale del Paese, dove rester\u00e0 fino a marted\u00ec, il Papa - primo Pontefice nella Penisola araba, culla dell'islam - parteciper\u00e0 luned\u00ec all'incontro interreligioso sulla Fratellanza umana, insieme ad altri 700 leader di varie religioni, con al fianco in particolare il grande imam di Al-Azhar, Ahmad Al-Tayyeb.\nMarted\u00ec, quindi, incontrer\u00e0 la comunit\u00e0 cattolica locale, composta soprattutto da lavoratori immigrati dalle Filippine e dall'India, nella grande messa pubblica alla Zayed Sports City, la prima celebrata in pubblico e a questi livelli, con 135 mila fedeli previsti, in tutta la Penisola araba.", "titolo_articolo": "Il Papa oggi ad Abu Dhabi, il primo Pontefice nella Penisola araba", "tags": []}