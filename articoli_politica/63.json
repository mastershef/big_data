{"categoria": "Politica", "sottotitolo": "Salvini sulla showgirl: 'Ha detto cose di buon senso condivise da molti italiani'", "testo": "Scintille a distanza tra Lorella Cuccarini e Heather Parisi. Il contenzioso social parte da una intervista a 'Oggi' nella quale la showgirl 'pi\u00f9 amata dagli italiani' scende in campo a favore del governo. Titolo: 'Sono la pi\u00f9 sovranista degli italiani'. \"Ma quali politiche di destra? - dice al settimanale la Cuccarini - Ha fatto pi\u00f9 cose di sinistra questo governo di quelli precedenti. Io vorrei che i miei figli fossero liberi di scegliere se andare fuori o rimanere in un Paese che offra loro delle possibilit\u00e0. Invece qui non riesci a fare nulla, siamo in austerity, abbiamo un tasso di disoccupazione altissimo, 5 milioni di poveri. E mi dite che bloccare l'immigrazione \u00e8 di destra? \u00c8 sacrosanto\". Parole che non sono sfuggite al leader della Lega, Matteo Salvini, che su twitter ha commentato: 'Sono convinto che quelle di Lorella Cuccarini siano parole di buonsenso in cui si riconosce la grande maggioranza degli italiani'.\n\n\u201cBloccare l\u2019immigrazione \u00e8 di destra? No, \u00e8 sacrosanto\u201d.Sono convinto che quelle di Lorella Cuccarini siano parole di buonsenso in cui si riconosce la grande maggioranza degli italiani.https://t.co/VK3W1gcqUo\n\u2014 Matteo Salvini (@matteosalvinimi) 16 gennaio 2019\n\nL'uscita della showgirl non \u00e8 piaciuta, invece, alla sua ex rivale, Heather Parisi. Che su twitter ha commentato ironica: 'Ci sono, in ordine rigorosamente di importanza, ballerine d'\u00e9toile, ballerine soliste e ballerine di fila e, da oggi, anche ballerine sovraniste. O forse no, solo sovraniste'.\n\nCi sono, in ordine rigorosamente di importanza, ballerine d'\u00e9toile, ballerine soliste e ballerine di fila e, da oggi, anche ballerine sovraniste. O forse no, solo sovraniste. H* #heatherparisi #sovranismo\n\u2014 Heather Parisi (@heather_parisi) 17 gennaio 2019\n\nLa risposta di Lorella Cuccarini si fa attendere qualche giorno. Poi si 'vendica' sempre via social.\n\nNoto con piacere che H non si \u00e8 ancora tolto l\u2019auricolare dai tempi di \u201cNemica Amatissima\u201d e dunque mi rivolgo direttamente al suggeritore \u201cUmbi\u201d... @heather_parisi pic.twitter.com/NQHCcOzr0T\n\u2014 Lorella Cuccarini (@LCuccarini) 18 gennaio 2019", "titolo_articolo": "Cuccarini 'sovranista', affondo della Parisi. La controreplica: \"Twitta su Italia da paradisi fiscali\"", "tags": []}