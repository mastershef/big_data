{"categoria": "Politica", "sottotitolo": "Lettera aperta dal 'Fatto Quotidiano': 'Sbagliare \u00e8 umano ma risbagliare \u00e8 roba da deficienti' ", "testo": "\"Ciao Matteo...L'Italia, oggi, per colpa del Pd o tua, \u00e8 senza un governo mentre il Paese sprofonda. Il 4 marzo, sia tu che il Pd siete stati sbaragliati dalla vittoria schiacciante dei Cinque stelle. Con al secondo posto la sorpresa Salvini all'interno di una coalizione che, solo 'grazie' a Berlusconi, l'uomo che da anni danno per spacciato, ha potuto realizzare il pi\u00f9 alto numero di voti, anche sopra i Cinque stelle. Per cui cosa si fa?...\".\nSe lo chiede Adriano Celentano in una lettera aperta a Matteo Renzi dalle colonne del 'Fatto Quotidiano'. \"Certo - prosegue il ragionamento del cantante - sbagliare \u00e8 umano, ma risbagliare potrebbe essere da DEFICIENTI. So che in politica non si usa perch\u00e9 per i politici l'unico binario percorribile \u00e8 quello del risentimento. Ma tu forse sei diverso. Perch\u00e9 magari sai anche perdere. E d'altra parte non c'\u00e8 altro modo per RIVINCERE\".\u00a0\"Ecco - dice Celentano - cosa farei se fossi al tuo posto: prenderei la bicicletta e, da SOLO, andrei a trovare il vincitore del 4 marzo: Luigi Di Maio. E in religiosa umilt\u00e0 gli direi: eccomi pronto al tuo fianco per guarire l'Italia. Una mossa che spiazzerebbe persino il Papa. Non riesco e non voglio neanche pensare quali benefiche ripercussioni potrebbe avere, anche in campo internazionale, una mossa del genere. E...non voglio neache pensare cosa succederebbe se tu non la facessi...\".\n\"Freccero consigliere Rai in quota M5s annuncia: lavoro a programma Rai con Grillo Celentano Mina. E oggi Celentano su Fatto, giornale schierato, chiede a Renzi di sostenere Governo Di Maio. A pensar male si fa peccato ma.. Super conflitti di interessi M5s\": scrive su twitter il deputato del Partito democratico, Michele Anzaldi.\n\u00a0\n\nFreccero consigliere Rai in quota M5s annuncia: lavoro a programma Rai con Grillo Celentano Mina. E oggi Celentano su Fatto, giornale schierato, chiede a Renzi di sostenere Governo Di Maio. A pensar male si fa peccato ma.. Super conflitti di interessi M5s https://t.co/ZJnJxYEFvT\n\u2014 Michele Anzaldi (@Michele_Anzaldi) 9 aprile 2018", "titolo_articolo": "Celentano a Renzi: 'Vai da Di Maio e digli che sei al suo fianco per guarire l'Italia'", "tags": []}