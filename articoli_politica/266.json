{"categoria": "Politica", "sottotitolo": "Ex premier smentisce, se sono morto perch\u00e9 media parlano di me?", "testo": "(ANSA) - ROMA, 3 DIC - \"Avendomi visto su Canale 5 alcuni\ngiornali hanno scritto che io far\u00f2 un nuovo partito con\nBerlusconi. Notizia falsa, certa gente non sta bene. Quanto al\npassato: con Berlusconi io ho cercato solo di fare le sacrosante\nriforme costituzionali\". Cos\u00ec Matteo Renzi nella sua ENews\nsettimanale. \"Ma il mio Governo non ha mai avuto l'appoggio di\nForza Italia, mai. Forza Italia ha votato la fiducia a Monti, a\nLetta, persino a Gentiloni una volta. Mai a me, mai. In questa\nlegislatura Berlusconi ha votato insieme a Di Maio i presidenti\ndi Camera e Senato. Berlusconi ha appoggiato tutti, da Fico a\nMonti, tranne me: possiamo finirla con questa storia, adesso? E\nsoprattutto, se tutti i media dicono che sono finito, morto e\nsepolto, perch\u00e9 ogni giorno preoccuparsi di ci\u00f2 che far\u00f2 io? Voi\nche dite?\", conclude l'ex premier.", "titolo_articolo": "Renzi, un partito con Berlusconi? Falso", "tags": []}