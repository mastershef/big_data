{"categoria": "Politica", "sottotitolo": "Il ministro replica al direttore Pediatria S.Orsola di Bologna", "testo": "(ANSA) - ROMA, 1 JUN - \"A tutti \u00e8 garantito il diritto alle\ncure, agli immigrati purtroppo il record di Tbc e scabbia\". Lo\ndice il ministro dell'interno Matteo Salvini replicando al\ndirettore di Pediatria d'urgenza del policlinico S.Orsola di\nBologna che aveva parlato di effetti negativi del dl sicurezza\nsui minorenni immigrati e negato che il ritorno di alcune\nmalattie come Tbc e scabbia sia legato agli sbarchi di migranti.\u00a0\u00a0\u00a0\n\t\t\t\t\"Ovviamente - sostiene Salvini - nessuna legge, in Italia, mette\ne metter\u00e0 mai in discussione il diritto alle cure sanitarie per\ntutti, tantomeno ai minorenni. E il Decreto sicurezza \u00e8 quindi\ncitato a sproposito: gli stranieri con meno di 18 anni vanno\nsubito in accoglienza e non possono nemmeno essere espulsi o\naffidati ad altri Paesi europei\". Quanto al fatto che il ritorno\ndi alcune malattie come Tbc e scabbia non sia legato\nall'immigrazione di massa e agli sbarchi, secondo il ministro,\n\"purtroppo l'Africa non ha le stesse condizioni\nigienico-sanitarie di casa nostra\".", "titolo_articolo": "Salvini,da migranti record Tbc e scabbia", "tags": ["malattia", "sicurezza cittadini", "misure sicurezza", "archiviato", "matteo salvini", "person"]}