{"categoria": "Politica", "sottotitolo": "\"Soprattutto con chi non la pensa come noi\"", "testo": "(ANSA) - ROMA, 29 MAG - \"Si deve dialogare anche con Matteo\nSalvini, dialoghiamo con tutti\". Lo ha detto il segretario di\nstato vaticano, il cardinale Pietro Parolin, a margine di un\nevento al palazzo della cancelleria. \n   \"Si deve dialogare anche con Salvini\", ha spiegato il card.\u00a0\u00a0\u00a0\n\t\t\t\tParolin alla cerimonia di conferimento del premio internazionale\n\"Economy and society\" promosso dalla fondazione \"Centesimus\nannus pro pontifice\". \"Il Papa continua a dirlo - ha concluso il\ncardinale - dialogo, dialogo, dialogo. E perch\u00e9 non con Salvini?\nAnzi, dialogo si fa soprattutto con quelli che non la pensano\ncome noi e con i quali abbiamo qualche difficolt\u00e0 e qualche\nproblema\".", "titolo_articolo": "Parolin, aperti a dialogo con Salvini", "tags": ["chiese cristiane", "archiviato", "pietro parolin", "matteo salvini", "person", "centesimus annus pro pontifice", "organization"]}