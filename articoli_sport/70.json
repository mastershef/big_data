{"categoria": "Sport", "sottotitolo": "Premi per protagonisti Mondiale che ora si sfideranno al Mugello", "testo": "(ANSA) - VICCHIO (FIRENZE), 30 MAG - La Federazione\nMotociclistica Italiana ha festeggiato nella villa Poggio\nBartoli a Vicchio di Mugello i 10 anni di connubio col\nCampionato italiano velocit\u00e0 (Civ). \"2009-2019 dal Civ al\nMondiale. 10 anni di passione, traguardi e vittorie\", il titolo\ndell'evento che ha radunato per la prima volta tutti i piloti\nitaliani, oggi protagonisti nel mondiale, ma che sono nati e\ncresciuti con il contributo della Fmi e che domenica torneranno\na sfidarsi sul circuito del Mugello nel Gp d'Italia. A\ncapitanare il gruppo di centauri, premiati ognuno con una targa\ndal presidente Giovanni Copioli, Valentino Rossi e Andrea\nDovizioso: \"E' molto bello essere qui tutti insieme prima del Gp\nd'Italia - ha commentato il 'Dottore' - Negli ultimi anni nel\nnostro paese si \u00e8 mosso qualcosa, stiamo lavorando bene insieme\nalla federazione per far crescere i tanti talenti che abbiamo\".\u00a0\u00a0\u00a0\n\t\t\t\tRossi con la sua scuola VR46 Rider Academy ha gi\u00e0 vinto due\nmondiali in Moto2 con Franco Morbidelli nel 2017 e Francesco\nBagnaia nel 2018.", "titolo_articolo": "Moto: Rossi e Dovizioso alla festa Fmi", "tags": ["gran premio", "archiviato", "francesco bagnaia", "franco morbidelli", "andrea dovizioso", "valentino rossi", "giovanni copioli", "person", "federazione motociclistica italiana", "fondo monetario internazionale", "organization"]}