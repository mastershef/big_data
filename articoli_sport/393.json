{"categoria": "Calcio", "sottotitolo": "Bonucci 'arrivava sempre primo su palla'.Buffon 'gli dico grazie", "testo": "(ANSA) - TORINO, 30 MAG - Un siparietto con Buffon, Bonucci e\nChiellini ha vivacizzato la consegna allo Juventus Museum della\nmaglia di Barzagli, fresco di ritiro dal calcio giocato. I\ncompagni di una delle difese pi\u00f9 inossidabili, la BBC o BBBC,\nsono sbucati da dietro un totem del museo. I 4 si sono scambiati\npacche sulle spalle e battute. \"Sta di fatto che io smetto prima\ndi Gigi\", ha scherzato Barzagli rivolto a Buffon. Il portiere ha\nammesso di avere dimenticato la giocata difensiva pi\u00f9\nincredibile ricordata da Chiellini, in Italia-Inghilterra ai\nMondiali: \"Un intervento alla disperata che poteva solo\ntrasformarsi in autogol - ha detto Chiellini - e invece Andrea\nriusc\u00ec a salvare la porta\". L'ammirazione di Bonucci \u00e8 invece\nper il tempismo di Barzagli: \"Lo guardavo in allenamento e mi\nchiedevo 'come \u00e8 possibile un difensore che non fa mai ricorso\nalla scivolata...', ma lui arrivava sempre prima sulla palla, e\npulito\". \"Una delle mie forze - ha detto Buffon - \u00e8 stata lui,\ngli devo dire grazie se la mia carriera \u00e8 stata cos\u00ec lunga\".", "titolo_articolo": "Barzagli a museo Juve, sketch con BBBC", "tags": ["calcio", "televisione", "teatro", "archiviato", "chiellini", "buffon", "andrea", "gigi", "person", "bbc", "juventus", "organization"]}