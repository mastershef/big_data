{"categoria": "Sport", "sottotitolo": "Azzurri gi\u00e0 in forma Mondiale, appuntamento \u00e8 tra un mese", "testo": "(ANSA) - LONATO DEL GARDA (BRESCIA), 2 GIU - L'intero gotha del\nmondo del tiro a volo italiano si \u00e8 dato appuntamento a Lonato\nper il gran premio di fossa olimpica categorie Eccellenza e\nLadies. I campioni di scena sulle linee di tiro del Tav\nConcaverde hanno dato vita a sfide di alto livello, con i\nnazionali gi\u00e0 in gran forma per il Mondiale del prossimo mese,\nsempre a Lonato, insidiati da avversari coriacei. Nella\ncategoria Eccellenza a vincere \u00e8 stato il plurimedagliato\nolimpico Giovanni Pellielo (122/125+4+44), che solo all'ultimo\npiattello utile ha avuto la meglio sul veneto Paolo Cavarzan\n(123+43), approdato in finale con il miglior punteggio nella\nfase di qualifica. Nella finale Ladies, \u00e8 stata l'oro olimpico\ndi Londra 2012 Jessica Rossi (120/125+42), inarrivabile per\nl'intero fine settimana, a conquistare il gradino pi\u00f9 alto del\npodio nella sfida contro l'omonima Fiammetta Rossi (115+39),\nfiglia del presidente della Fitav Luciano Rossi. Terza Maria\nLucia Palmitessa, anche lei Fiamme Oro come le colleghe.", "titolo_articolo": "Tiro a volo:Pellielo-Rossi oro a Lonato", "tags": ["tiro a segno", "archiviato", "maria lucia palmitessa", "luciano rossi", "jessica rossi", "paolo cavarzan", "giovanni pellielo", "person", "guardia di finanza", "organization"]}