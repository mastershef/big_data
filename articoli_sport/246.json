{"categoria": "Ciclismo", "sottotitolo": "'Di questa esperienza ricordi bellissimi per i giorni da leader'", "testo": "Valerio Conti, che per sei giorni ha indossato la maglia rosa del 102/o Giro d'Italia, oggi non \u00e8 partito da Valdaora (Bolzano), per prendere parte alla 18/a tappa. Il corridore romano, come ha spiegato il medico della UAE Emirates, Jarrad Van Zuydam, soffre per il cosiddetto \"nodulo del ciclista, ovvero un igroma ischiatico\". \"Immaginavo una conclusione differente per questo mio Giro pieno di soddisfazioni - ha aggiunto Conti -. Nonostante l'assistenza dello staff, la situazione \u00e8 peggiorata: ho cercato di tenere duro, ma il ritiro \u00e8 l'unica opzione. Porter\u00f2 come ricordi bellissimi di questo Giro e dei giorni vissuti in rosa, saranno stimoli per migliorare ancora come corridore\".", "titolo_articolo": "Giro: l'ex maglia rosa Conti si ritira", "tags": ["ciclismo", "archiviato", "valerio conti", "person", "santa maria di sala", "organization"]}