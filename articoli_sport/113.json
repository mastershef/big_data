{"categoria": "Moto", "sottotitolo": "Secondo e terzo crono per Luthi e Pasini, indietro Baldassarri", "testo": "(ANSA) - SCARPERIA (FIRENZE), 31 MAG - Luca Marini (Kalex) ha\nbissato il risultato della mattina ottenendo il miglior tempo\nanche nella sessione pomeridiana di prove libere della classe\nMoto2 nel Gran premio d'Italia al Mugello. Il crono di 1'51''986\nha permesso al fratello di Valentino Rossi di battere di otto\nmillesimi lo svizzero Thomas Luthi (Kalex) e di 187 il vincitore\ndell'edizione del 2017 Mattia Pasini sempre su Kalex. Il\ndolorante Lorenzo Baldassarri (Kalex), leader del campionato,\nnon \u00e8 riuscito ad andare oltre il 18/o tempo, mentre il\nvincitore della gara di Le Mans, Alex Marquez (Kalex) si \u00e8 reso\nprotagonista di una scivolata e si \u00e8 fermato al 12/o crono. La\nterza e ultima sessione di prove libere verr\u00e0 disputata domani\nalle 10,55.", "titolo_articolo": "Gp Italia: Marini il pi\u00f9 veloce in Moto2", "tags": ["sport", "archiviato", "alex marquez", "lorenzo baldassarri", "mattia pasini", "thomas luthi", "valentino rossi", "luca marini", "person", "gp italia", "organization"]}