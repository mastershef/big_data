{"categoria": "Calcio", "sottotitolo": "Spazio per bambini inaugurato da club Cagliari e Fiorentina", "testo": "(ANSA) - CAGLIARI, 31 MAG - Ora si pu\u00f2 giocare nel campo di\ncalcio di Betlemme dedicato al campione di Cagliari, Roma e\nFiorentina, il \"Davide Astori Playground\". Presenti le\ndelegazioni di Cagliari e Fiorentina: quella rossobl\u00f9 guidata\ndal presidente Tommaso Giulini, con il direttore generale Mario\nPassetti; per la Fiorentina il vice presidente Gino Salica e\nGiancarlo Antognoni. Oltre ai dirigenti, una rappresentanza dei\ncalciatori delle due squadre; autorit\u00e0 e personalit\u00e0 locali.\u00a0\u00a0\u00a0\n\t\t\t\t   Vicino alla Basilica della Nativit\u00e0, in un'area dove sino ad\nora non erano presenti strutture sportive, \u00e8 sorto uno spazio\ndove i bambini di ogni religione e nazionalit\u00e0, potranno\nincontrarsi, vivere momenti di gioco e spensieratezza. Un'opera\nsostenuta da Cagliari e Fiorentina in collaborazione con il\nprogetto Assist for Peace.\u00a0\u00a0\u00a0\n\t\t\t\t   Le due societ\u00e0, omaggiate con una targa ricordo dalle\nautorit\u00e0 locali, hanno a loro volta donato la maglia di Astori\ncon il numero 13. La cerimonia \u00e8 quindi proseguita in campo dove\ni protagonisti sono stati i bambini.", "titolo_articolo": "Aperto campo Betlemme dedicato ad Astori", "tags": ["calcio", "funzionari aziendali", "archiviato", "giancarlo antognoni", "gino salica", "mario passetti", "tommaso giulini", "person", "cagliari", "roma", "fiorentina", "organization"]}