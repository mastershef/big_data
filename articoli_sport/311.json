{"categoria": "Sport", "sottotitolo": "Acque agitate in Honda: \"Team prende suggerimenti dal pi\u00f9 forte\"", "testo": "(ANSA) - SCARPERIA (FIRENZE), 02 GIU - Il matrimonio fra\nJorge Lorenzo e Marc Marquez sembra ormai al capolinea. Il\nmaiorchino della Honda al termine delle qualifiche si era\nlamentato del fatto che ''Con questa moto si pu\u00f2 vincere, come\nsta dimostrando Marquez, ma lo pu\u00f2 fare solo lui. Questa Honda \u00e8\ncomplicata, bisogna trovare una soluzione per permettermi di\nguidarla pi\u00f9 facilmente''. Non si \u00e8 fatta attendere la risposta\ndi Marquez che ha rispedito al mittente le richieste di Jorge:\n''Anch'io voglio sempre una moto migliore - ha commentato lo\nspagnolo campione in carica dopo il secondo posto al Mugello -\nSe il mio compagno avesse provato le Honda del passato si\nsarebbe reso conto che questa al confronto \u00e8 molto pi\u00f9 facile,\nma comunque se vuoi chiedere delle cose, devi stare davanti,\naltrimenti il team prende i suggerimenti del pilota pi\u00f9 forte''.\u00a0\u00a0\u00a0\n\t\t\t\t   Insomma i due sono ai ferri corti. Lorenzo voler\u00e0 in Giappone\nnei prossimi giorni, e per qualcuno dietro al viaggio ci sarebbe\nala volont\u00e0 di rescindere il contratto con il team.", "titolo_articolo": "Moto: Marquez e Lorenzo ai ferri corti", "tags": ["sommossa", "archiviato", "lorenzo marquez", "marc marquez", "jorge lorenzo", "person", "honda", "organization"]}