{"categoria": "Calcio", "sottotitolo": "Ct Azzurrini, tranne lui da Nazionale maggiore torneranno tutti", "testo": "(ANSA) - ROMA, 29 MAG - \"Dalla Nazionale A verranno tutti\ntranne Donnarumma. Nonostante Gigi mi avesse dato ampia\ndisponibilit\u00e0 per venire ma abbiamo deciso di comune accordo con\nMancini che il suo percorso in Under 21 \u00e8 finito\". Lo ha detto\nil tecnico della nazionale Under 21 Luigi Di Biagio alla\nconferenza di inizio del pre ritiro al Centro sportivo di\nFormello dove gli Azzurrini prepareranno fino all'8 giugno in\nvista degli Europei di categoria che vedr\u00e0 l'Esordio dell'Italia\nil 16 giugno contro la Spagna al Dall'Ara di Bologna. \"Negli\nultimi mesi ho avuto poche indicazioni - ha aggiunto Di Biagio -\nrispetto a inizio anno non c'\u00e8 stato molto di nuovo. Qualcuno\nanzi ha giocato meno. Questa settimana cercheremo di recuperare\nqualcuno come Calabria e valutare Parigini\".", "titolo_articolo": "Di Biagio, Donnarumma resta con Mancini", "tags": ["sport", "archiviato", "luigi di biagio", "person", "bologna", "organization"]}