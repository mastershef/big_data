{"categoria": "Calcio", "sottotitolo": "Messaggio su Instagram del tecnico esonerato", "testo": "(ANSA) - MILANO, 31 MAG - Luciano Spalletti saluta l'Inter e i\nsuoi tifosi. Dopo l'esonero, il tecnico toscano ha scelto\nInstagram per inviare un messaggio alla tifoseria nerazzurri:\n''Non \u00e8 vero che spesso sono stato l'unico a metterci la faccia,\nperch\u00e9 voi ci siete sempre stati! Tifosi forti...destini forti.\u00a0\u00a0\u00a0\n\t\t\t\tGrazie delle 2.530.311 emozioni. Senza tregua'', ha scritto\nSpalletti. L'ex allenatore nerazzurro ha poi ringraziato anche\nSteven Zhang: ''Grazie presidente per avermi concesso l'onore di\nallenare l'Inter'', le parole di Spalletti. A salutare oggi il\ntecnico sui social sono stati invece alcuni calciatori\nnerazzurri, da capitan Handanovic (''un doveroso saluto e\nringraziamento al mister e allo staff con i quali siamo andati\nin Champions'') a Skriniar (''grazie di tutto mister'') fino a\nNainggolan (''Posso soltanto dirti grazie...in bocca al lupo per\ntutto'').", "titolo_articolo": "Inter: Spalletti, grazie Zhang e tifosi", "tags": ["calcio", "archiviato", "steven zhang", "luciano spalletti", "person", "inter", "organization"]}