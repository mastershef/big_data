{"categoria": "Calcio", "sottotitolo": "Incontro a Roma tra presidente Figc e n.1 Sport e salute", "testo": "(ANSA) - ROMA, 31 MAG - \"\u00c8 stato un confronto estremamente\nproduttivo, svolto in un clima di grande collaborazione e per\nquesto desidero ringraziare il presidente Sabelli\". Cos\u00ec il\npresidente della Federcalcio, Gabriele Gravina, dopo un incontro\na Roma con il n.1 di Sport e Salute Spa, Rocco Sabelli. Nella\nriunione, informa la federazione, sono stati affrontati diversi\nargomenti, tra i quali l'organizzazione di Euro 2020 per lo\nstadio Olimpico (teatro di quattro partite, tra cui quella\ninaugurale). Sabelli ha annunciato che sono stati avviati gli\ninterventi di ammodernamento dello stadio previsti dagli accordi\ndella Figc e l'Uefa. Si tratta di lavori che comportano\ninvestimenti significativi, riguardanti l'impianto di\nilluminazione, la sistemazione di una nuova area media e della\nnuova area per la corporate hospitality. L'intervento \u00e8 reso\npossibile grazie al contributo assegnato a Sport e Salute dalla\nPresidenza del Consiglio dei Ministri ed \u00e8 il pi\u00f9 importante\nfatto all'Olimpico dal 2008.", "titolo_articolo": "Sabelli a Gravina,al via lavori Olimpico", "tags": ["calcio", "sport", "accordi commerciali", "archiviato", "rocco sabelli", "gabriele gravina", "person", "salute spa", "uefa", "federcalcio", "figc", "roma", "organization"]}