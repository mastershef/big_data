{"categoria": "Calcio", "sottotitolo": "La sentenza sul giovane che aveva offeso la donna arbitro", "testo": "Ritenendo troppo blanda la sentenza del giudice sportivo territoriale del Veneto (un anno di squalifica) il presidente della Federcalcio, Gabriele Gravina, impugner\u00e0 presso la Corte federale d'appello la decisione sul calciatore 14enne sanzionato per aver offeso la donna arbitro lo scorso 22 maggio. Lo apprende l'ANSA.\u00a0\u00a0\u00a0 Il giovane giocatore del Treporti calcio si era calato i pantaloncini inveendo contro la direttrice di gara nel corso di una partita per un torneo della categoria Giovanissimi, a Mestre. Il giudice sportivo del comitato regionale veneto lo ha squalificato per un anno, ma la sentenza, depositata ieri, prevede il dimezzamento dello stop se il ragazzo accetter\u00e0 di sottoporsi a un percorso rieducativo.", "titolo_articolo": "Squalifica 14enne troppo blanda, ricorso Figc", "tags": ["calcio", "giustizia", "processo", "archiviato", "gabriele gravina", "person", "ansa", "federcalcio", "figc", "organization"]}