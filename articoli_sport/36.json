{"categoria": "Calcio", "sottotitolo": "Lo scrive il 'Times', Pjanic o Eriksen le carte di riserva", "testo": "(ANSA) - ROMA, 2 GIU - Il Real Madrid non molla Paul Pogba e\nper convincere il Manchester United, proprietario del\ncartellino, \u00e8 pronto a mettere sul tavolo tre nomi: Bale, Keylor\nNavas e James Rodriguez. Lo scrive oggi il 'Times' secondo cui\nin questo modo il club di Florentino Perez intende abbassare la\nvalutazione che i Red Devils danno al francese: circa 150\nmilioni. A Zidane Pogba piace e non ne ha mai fatto mistero,\ncos\u00ec come \u00e8 vero che Bale ha un ottimo mercato in Inghilterra e\nallo United non dispiacerebbe averlo nella sua fila. A Madrid\nvalutano il gallese almeno 80 milioni e per arrivare a quanto\nrichiesto dal club di Manchester ecco i nomi del colombiano,\ndiritorno dal Bayern Monaco, e del portiere costaricano, gi\u00e0\nvicino allo United in passato e oggi cercato anche da Benfica,\nPorto e Psg. Se il Real dovesse fallire l'operazione Pogba,\nscrive ancora il Times, si orienter\u00e0 su Pjanic o Eriksen.", "titolo_articolo": "Real-Pogba: Bale, Keylor e James per Utd", "tags": ["calcio", "archiviato", "zidane pogba", "bale", "devils", "james rodriguez", "keylor navas", "paul pogba", "person", "real madrid", "organization"]}