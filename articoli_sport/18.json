{"categoria": "Calcio", "sottotitolo": "Non dimenticheremo mai tua dedizione, hai dato sempre il massimo", "testo": "(ANSA) - MILANO, 30 MAG - \"Un allenatore, un insegnante, un\namico. Hai sempre dato il massimo, sotto la pioggia o con il\nsole. Questi due anni di avventura hanno significato molto per\nl'Inter e per me personalmente\".\u00a0\u00a0\u00a0\n\t\t\t\t   Il presidente dell'Inter Steven Zhang omaggia cos\u00ec Luciano\nSpalletti nel giorno dell'esonero del tecnico. Il numero uno del\nclub nerazzurro ha pubblicato su Instagram una immagine insieme\na Spalletti, ringraziando l'allenatore toscano: \"non\ndimenticheremo mai la tua dedizione a questa squadra e ti\nringraziamo tutti dal profondo del cuore. Una volta che sei\nallenatore dell'Inter, sarai sempre il mio allenatore\", conclude\nZhang.", "titolo_articolo": "Inter, Zhang ringrazia Spalletti", "tags": ["calcio", "archiviato", "luciano spalletti", "steven zhang", "person", "inter", "organization"]}