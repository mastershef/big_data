{"categoria": "Ciclismo", "sottotitolo": "'Ha una squadra molto forte, ho cercato di vincere a modo mio'", "testo": "\"E' stata una tappa difficile e dura: sulla prima salita di giornata ho avuto anche una foratura e quella era una fase non molto bella della corsa. Il Manghen lo hanno scalato a velocit\u00e0 folle, diciamo che era difficile tentare qualcosa. Io sono salito regolare e poi sono rientrato.\u00a0\u00a0\u00a0 Abbiamo visto una Movistar molto forte, che ha preso in mano la corsa\". Cos\u00ec Vincenzo Nibali commenta l'esito della penultima tappa del Giro. \"Sulla salita finale ho provato a spingere, ma Carapaz sta bene e lo ha dimostrato - aggiunge -. Finora si \u00e8 meritato di avere la maglia rosa e domani c'\u00e8 la cronometro.\u00a0\u00a0\u00a0 Finora \u00e8 stato il pi\u00f9 forte, niente da dire. Io ho cercato di interpretare il Giro a modo mio, correndo al meglio, non \u00e8 mai semplice puntare al successo e cercare di riuscire a conquistarlo: io ci ho provato tantissime volte, anche la settimana scorsa e questa settimana ma, contro una squadra cos\u00ec forte come la Movistar, con un Landa veramente in palla, trasformandosi da gregario in capitano, c'era ben poco da fare\".", "titolo_articolo": "Nibali: \"Carapaz merita la maglia rosa\"", "tags": ["ciclismo", "archiviato", "carapaz", "vincenzo nibali", "person"]}