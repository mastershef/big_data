{"categoria": "Moto", "sottotitolo": "11mo Aleix e 15 l'italiano dopo una qualifica difficile", "testo": "(ANSA) - ROMA, 2 GIU - Dopo una qualifica difficile, le\nAprilia hanno saputo risalire finendo entrambe a punti nel Gp\nd'Italia di MotoGp, corso oggi al Mugello: 11mo Aleix Espargar\u00f2,\n15mo Andrea Iannone. \"Sono partito bene, purtroppo nel corso del\nprimo giro Zarco mi ha toccato in maniera piuttosto decisa\nfacendomi perdere tempo - spiega lo spagnolo - A livello di\nritmo ne avevo per combattere con Pol e Pirro in top-10, ma oggi\nnonostante mi sentissi piuttosto bene facevo fatica a\nsorpassare. Un peccato, sicuramente senza il contatto iniziale\nun piazzamento nei dieci sarebbe stato alla nostra portata\".\u00a0\u00a0\u00a0\n\t\t\t\tSoddisfatto anche Andrea Iannone: \"Partendo molto indietro sono\nriuscito a lottare e a recuperare molto terreno. Purtroppo negli\nultimi giri con Mir e Zarco ci siamo disturbati, perdendo tempo\ne permettendo anche a chi stava dietro di avvicinarsi.\u00a0\u00a0\u00a0\n\t\t\t\tChiaramente non \u00e8 stato il Mugello che mi aspettavo ma il nostro\nobiettivo \u00e8 di lungo termine, conoscere sempre meglio la moto e\nsvilupparla\".", "titolo_articolo": "Moto: Aprilia vanno a punti al Mugello", "tags": ["moto gp", "archiviato", "andrea iannone", "pirro", "person"]}