{"categoria": "Basket", "sottotitolo": "Presidente Sport e Salute ha accolto invito Petrucci", "testo": "(ANSA) - ROMA, 30 MAG - Il presidente e amministratore\ndelegato di Sport e Salute SpA, Rocco Sabelli, su invito del\npresidente della federbasket, Giovanni Petrucci, ha incontrato i\npresidenti dei Comitati Regionali e il personale della Fip a\nRoma. Nel corso dell'incontro Sabelli ha illustrato i principi\nispiratori del proprio mandato. In particolare, ha sottolineato\nla necessit\u00e0 di una gestione pi\u00f9 efficiente delle risorse\npubbliche ed ha anticipato l'impegno ad effettuare entro\nl'estate una consultazione con gli Organismi Sportivi sui\ncriteri di assegnazione delle risorse stesse per il 2020.\u00a0\u00a0\u00a0\n\t\t\t\t   Petrucci ha espresso il proprio apprezzamento per\nl'impostazione che si sta dando al nuovo ruolo affidato alla\nSociet\u00e0. Ha poi evidenziato la necessit\u00e0 di approfondimenti,\nanche normativi, sulle novit\u00e0 introdotte dalla nuova legge sul\nruolo del Consiglio Nazionale e della Giunta. Ha, infine,\nringraziato Sabelli, anche a nome dell'intera struttura\nfederale, per la sensibilit\u00e0 dimostrata in questo primo\nincontro.", "titolo_articolo": "Basket: Fip, Sabelli incontra i comitati", "tags": ["basket", "politica", "archiviato", "basket fip", "giovanni petrucci", "rocco sabelli", "person", "salute spa", "organization"]}