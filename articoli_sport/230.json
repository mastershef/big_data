{"categoria": "Calcio", "sottotitolo": "Tuttolomondo \"il nostro investimento minimo sar\u00e0 di 30 milioni\"", "testo": "(ANSA) - PALERMO, 30 MAG - \"Abbiamo inoltrato tutta la\ndocumentazione alla Lega, compresa la nostra capacit\u00e0 economica\ne finanziaria, per ottenere il riconoscimento della nuova\npropriet\u00e0 dagli organi competenti nel rispetto dei termini\". Lo\nha detto Salvatore Tuttolomondo, il direttore finanziario di\nArkus Network che controlla la propriet\u00e0 del Palermo, nel corso\ndi una conferenza stampa allo stadio \"Barbera\". \"Abbiamo una\nstruttura aziendale gi\u00e0 formata - dice Tuttolomondo - e\nconfermiamo che il nostro investimento minimo sar\u00e0 di 30 milioni\ndi euro, ma se dovessero occorrere altri fondi abbiamo gi\u00e0\naccordi per un facile reperimento\". Con la somma stanziata la\nnuova propriet\u00e0 ha gi\u00e0 iniziato a saldare alcuni debiti. \"Domani\n- spiega ancora - \u00e8 prevista l'udienza sul commissariamento\ndella societ\u00e0, ma abbiamo gi\u00e0 risolto il problema alla radice\ncambiando tutto. In sei o 12 mesi al massimo puntiamo al\nriequilibrio economico\".", "titolo_articolo": "Propriet\u00e0, Palermo risanato in 12 mesi", "tags": ["macroeconomia", "archiviato", "salvatore tuttolomondo", "person", "lega", "palermo", "organization"]}