{"categoria": "Ciclismo", "sottotitolo": "Ex F1 Montermini testimonial'racing e strade guardano al futuro'", "testo": "(ANSA) - ROMA, 29 MAG - Il quinto appuntamento 2019 di Sara\nSafe Factor, in Strada ed in Pista Vincono le Regole, sar\u00e0 a\nRoma, per la terza volta presso la Facolt\u00e0 di Economia\ndell'Universit\u00e0 \"La Sapienza\", domani dalle 9. Il progetto che\nSara Assicurazioni e Automobile Club d'Italia dedicano da 14\nanni alla Sicurezza Stradale ha incontrato finora circa 100.000\nstudenti italiani di scuole ed Universit\u00e0. Il testimonial Sara\nSafe Factor \u00e8 Andrea Montermini pilota professionista gi\u00e0 F.1,\npluri premiato driver GT ed Istruttore di guida dalla lunga\nesperienza. Peculiarit\u00e0 dell'iniziativa attraverso il dialogo\ncon gli studenti, \u00e8 l'accostamento del motorsport alla mobilit\u00e0\nordinaria, si trovano punti d'incontro nel rigido rispetto di\nnorme precise, caratteristiche comuni alla formazione ed allo\nsport, oltre che nei principi base di guida sicura, comuni al\nracing ed al quotidiano. \"Il racing e le strade ordinarie -\nsottolinea Montermini - condividono gli elementi base di guida\nsicura ed entrambi guardano al futuro\"", "titolo_articolo": "Sara Safe Factor 'corre' a La Sapienza", "tags": ["universit\u00e0", "archiviato", "andrea montermini", "sara assicurazioni", "sara safe factor", "person", "universit\u00e0 la sapienza", "formula 1", "automobile club d'italia", "organization"]}