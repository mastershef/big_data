{"categoria": "Calcio", "sottotitolo": "Intanto oggi primo incontro del tecnico con dg Perinetti", "testo": "(ANSA) - GENOVA, 31 MAG - Potrebbe essere deciso la prossima\nsettimana durante un incontro con il presidente del Genoa,\nEnrico Preziosi, oggi in vacanza, il futuro dell'allenatore\nCesare Prandelli, il cui contratto da circa un milione l'anno \u00e8\nstato rinnovato in modo automatico dopo la salvezza conquistata\nall' ultimo minuto a Firenze. In attesa di incontrare Preziosi,\nPrandelli oggi si \u00e8 recato al quartiere generale a Genova Pegli\ne ha parlato a lungo con l'amministratore delegato, Alessandro\nZarbano, il direttore generale, Giorgio Perinetti e il direttore\nsportivo, Mario Donatelli. Nel vertice \u00e8 stato affrontato un\ndiscorso a lungo raggio dal punto di vista tecnico e si \u00e8\nparlato anche del ritiro estivo con Prandelli, a quanto trapela,\nattento e coinvolto. E' ancora presto per capire se il tecnico\nrester\u00e0, a Preziosi piace anche l'allenatore della Spal,\nLeonardo Semplici.", "titolo_articolo": "Genoa: Preziosi \u00e8 via, Prandelli attende", "tags": ["funzionari aziendali", "calcio", "archiviato", "leonardo semplici", "mario donatelli", "giorgio perinetti", "alessandro zarbano", "cesare prandelli", "enrico preziosi", "person", "genoa", "spal", "organization"]}