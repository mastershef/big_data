{"categoria": "Calcio", "sottotitolo": "Il tecnico \u00e8 sotto contratto con i Blues per altri due anni", "testo": "(ANSA) - LONDRA, 30 MAG - Dopo aver conquistato l'Europa League,\nMaurizio Sarri ha fretta di conoscere il suo futuro, e gi\u00e0 oggi\n\u00e8 previsto un incontro tra i suoi rappresentanti e i vertici del\nChelsea. Secondo radio-mercato il procuratore di Sarri,\nAlessandro Pellegrini, accompagnato da Fali Ramadani, potente\nintermediario macedone, incontrer\u00e0 a Londra Marina Granovskaia,\nplenipotenziaria di Roman Abramovich, per fare chiarezza sul\ndestino del tecnico italiano. Sarri \u00e8 legato ai Blues per altri\ndue anni, ma vorrebbe essere liberato tramite la rescissione\nconsensuale del contratto per accettare l'offerta della\nJuventus. Una richiesta che il Chelsea potrebbe anche accettare,\nconsiderati i difficili rapporti tra lo stesso Sarri e i tifosi\ndella squadra londinese nonostante il terzo posto in Premier\nLeague e la conquista del trofeo europeo con il netto successo\nsull'Arsenal nella finale di Baku.", "titolo_articolo": "Oggi incontro Chelsea-procuratore Sarri", "tags": ["calcio", "archiviato", "marina granovskaia", "alessandro pellegrini", "maurizio sarri", "person", "uefa", "juventus", "chelsea", "premier league", "organization"]}