{"categoria": "Sport", "sottotitolo": "Campione del mondo sconfitto dal semisconosciuto californiano", "testo": "(ANSA) - ROMA, 2 GIU - Clamorosa sorpresa al Madison Square\nGarden di New York dove, nella notte italiana, Anthony Joshua,\nl'imbattuto campione mondiale dei massimi Wba, Ibf e Wbo, \u00e8\nstato sconfitto a sorpresa dal 29enne semisconosciuto Andy Ruiz\nper k.o.t alla settima ripresa. Un epilogo davvero inaspettato\n(il californiano di origini messicane era quotato 20-1 dai\nbookmakers) ma che nel corso del match \u00e8 apparso quasi scontato\nvisto che lo sfidante \u00e8 riuscito a mettere al tappeto il\ncampione britannico per ben quattro volte nel giro di sette\nround (due volte nel terzo round e altre due volte nel settimo,\nprima che l'arbitro Mike Griffin mettesse fine all'incontro).  \nUna sconfitta, quella di Joshua, che a molti riporta alla\nmemoria l'altrettanto clamorosa sconfitta subita da Mike Tyson\nquasi 30 anni fa (febbraio 1990) contro lo sconosciuto Buster\nDouglas.", "titolo_articolo": "Pugilato: sorpresa, Ruiz abbatte Joshua", "tags": ["pugilato", "archiviato", "pugilato", "mike tyson", "mike griffin", "andy ruiz", "anthony joshua", "person"]}