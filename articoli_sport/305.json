{"categoria": "Sport", "sottotitolo": "Secondo titolo Eurotour per azzurro, Chimenti \"Un trionfo\"", "testo": "(ANSA) - ROMA, 02 GIU - Festa azzurra ad Anversa dove Guido\nMigliozzi ha vinto la seconda edizione del Belgian Knockout di\ngolf, superando in finale (-3/+1) l'olandese Darius Van Driel. \nDopo quello nel Kenya Open (marzo 2019) \u00e8 arrivato il secondo\nsuccesso in carriera sull'European Tour per il ventiduenne\nvicentino che, sul percorso del Rinkven International Golf Club\n(par 71), ha letteralmente dominato la scena negli incontri\nmatch play (eliminazione diretta). Battendo prima, ai quarti di\nfinale, l'austriaco Bernd Wiesberger (-2/-1). Quindi lo scozzese\nEwen Ferguson (-3/par) in semifinale. Per poi trionfare contro\nVan Driel. Il presidente federale, Franco Chimenti, ha definito\nla vittoria di \"un trionfo. Questo e molto altro \u00e8 il golf\nitaliano, arrivato a livelli pazzeschi - le sue parole - Per non\nparlare poi dei giovani dilettanti, che continuano a vincere in\nogni dove. Abbiamo una grande fucina di talenti e questo \u00e8 il\nmiglior viatico possibile in vista dell'edizione italiana della\nRyder Cup 2022. Ma non ci fermiamo qui\".", "titolo_articolo": "Golf: Migliozzi vince Belgian Knockout", "tags": ["golf", "archiviato", "franco chimenti", "ewen ferguson", "bernd wiesberger", "darius van driel", "guido migliozzi", "person", "rinkven international golf club", "organization"]}