{"categoria": "Sport", "sottotitolo": "Quattro podi dalla specialit\u00e0 olimpiche, ct Cattaneo sorride", "testo": "(ANSA) - LUCERNA (SVIZZERA), 2 GIU - L'Italia chiude gli Europei\ndi canottaggio vincendo 7 medaglie (2 d'oro, 2 d'argento e 3 di\nbronzi) che valgono, per la selezione azzurra del ct Francesco\nCattaneo, il terzo posto nel medagliere generale dietro Germania\n(5-1-1) e Olanda (2-3-2) e un passo avanti rispetto alla\nmanifestazione continentale dello scorso anno a Glasgow, dove\nottenne sei medaglie (2-1-3). Per l'Italremo, quattro medaglie\narrivano dalle specialit\u00e0 olimpiche (argento per quattro di\ncoppia Senior e doppio Pesi Leggeri maschili, bronzo per due\nsenza e doppio Senior femminili), e tre da quelle non olimpiche,\ntutte Pesi Leggeri (oro per singolo femminile e quattro di\ncoppia maschile, bronzo per il singolo maschile), mentre si\npiazza ai piedi del podio, quarto, il due senza Senior maschile.", "titolo_articolo": "Canottaggio: Europei, 7 medaglie Italia", "tags": ["canottaggio", "sport", "archiviato", "francesco cattaneo", "person"]}