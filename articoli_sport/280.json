{"categoria": "Ciclismo", "sottotitolo": "'Era ora di riuscirci dopo tanti chilometri in fuga'", "testo": "(ANSA) - SANTA MARIA DI SALA (VENEZIA), 30 MAG - \"Per ogni\nitaliano che va in bici, il sogno \u00e8 di vincere una tappa al\nGiro. E' una gioia immensa. Fino a stamattina avevo contato 760\nchilometri trascorsi in fuga a questo Giro d'Italia (pi\u00f9 i 170\ndi oggi, ndr): ho aspettato gli ultimi 300 metri e poi ho dato\ntutto. Ringrazio la squadra, la mia famiglia e la mia ragazza\nVeronica. E' un sogno questa vittoria\". Cos\u00ec Damiano Cima,\nbresciano di 25 anni, dopo avere trionfato in volata oggi a\nSanta Maria di Sala, dove si \u00e8 conclusa la 18/a tappa del Giro.", "titolo_articolo": "Giro: Cima, un sogno vincere una tappa", "tags": ["ciclismo", "archiviato", "damiano cima", "veronica", "person"]}