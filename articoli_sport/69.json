{"categoria": "Ciclismo", "sottotitolo": "Ecuadoriano si presenta in maglia rosa alla cronometro di Verona ", "testo": "L'ecuadoriano Richard Carapaz \u00e8 uscito indenne dalla 20/a e penultima tappa del 102/o Giro d'Italia di ciclismo, che si chiude a Verona. Prima dell'ultima tappa, attualmente, assieme a Carapaz, in maglia rosa, sul podio ci sono Vincenzo Nibali, secondo, e Mikel Landa, terzo, che ha spodestato Primoz Roglic. Nella nuova classifica generale (VAI), Carapaz guida in 89h38'28\", davanti a Vincenzo Nibali, che insegue sempre a 1'54\". Al terzo posto adesso c'\u00e8 lo spagnolo Mikel Landa, staccato di 2'53\", mentre lo sloveno Primoz Roglic segue a 3'06\" ma domani, dal momento che \u00e8 nettamente il pi\u00f9 forte a cronometro, a Verona pu\u00f2 risalire sul podio. I complimenti di Nibali, l'unico italiano nella top ten del Giro:\u00a0 'Carapaz merita la maglia rosa'\n\n\n\u00a0\n\u00a0Guarda le fotoGiro: Carapaz felice, sto vivendo un momento unico \n\n\u00a0\nLo spagnolo Pello Bilbao ha vinto la 20/a e penultima tappa del 102/o Giro d'Italia di ciclismo, da Feltre (Belluno) a Croce d'Aune-Monte Avena (Belluno), lunga 194 chilometri.\u00a0Lo spagnolo Bilbao si \u00e8 imposto con il tempo di 5h46'02\", precedendo il connazionale Mikel Landa, secondo. Terzo Giulio Ciccone, che vince la maglia azzurra di miglior scalatore, quarto l'ecuadoriano e maglia rosa Richard Carapaz, quinto Vincenzo Nibali. Al sesto posto l'estone Tanel Kanget, settimo lo spagnolo Mikel Nieve, ottavo il francese Valetin Madouas, nono il polacco Rafal Majka e decimo Domenico Pozzovivo. I primi 10 sono arrivati sul traguardo tutti con lo stesso tempo.\u00a0Fausto Masnada ha conquistato la 'Cima Coppi' del 102/o Giro d'Italia di ciclismo.\nTifoso lo fa cadere, Lopez lo prende a schiaffi\u00a0- Un tifoso a bordostrada ha fatto cadere Miguel Angel Lopez, a pochi km dalla fine della 20/a tappa del Giro d'Italia, ma il colombiano si \u00e8 poi alzato da terra e lo ha letteralmente preso a schiaffi. Infine \u00e8 ripartito, prendendo la bici di un compagno di squadra dell'Astana.", "titolo_articolo": "Carapaz resiste su Monte Avena e ipoteca Giro d'Italia", "tags": []}