{"categoria": "Calcio", "sottotitolo": "\"E' il momento di cominciare una nuova sfida\"", "testo": "(ANSA) - ROMA, 29 MAG - \"Credo che questo sia un addio, ma\nnel calcio non si sa mai, ma \u00e8 il momento di cominciare un nuovo\ncapitolo\": Eden Hazard, che con i suoi gol ha trascinato il\nChelsea alla vittoria dell'Europa League, conferma le voci del\nsuo addio. \"Decideremo tra pochi giorni - dice al termine della\nfinale - il mio unico obiettivo era questa finale. Ora prender\u00f2\nla mia decisione. L'ho detto al club, ora aspetto. Il mio sogno\nera giocare in Premier League e l'ho fatto con uno dei club pi\u00f9\ngrandi, ora \u00e8 il momento di uno nuova sfida\", ha aggiunto il\nbelga. Sfida che potrebbe essere al Real Madrid.", "titolo_articolo": "Hazard, dopo trionfo addio al Chelsea", "tags": ["calcio", "archiviato", "uefa", "real madrid", "chelsea", "premier league", "organization"]}