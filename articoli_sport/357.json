{"categoria": "Calcio", "sottotitolo": "Divorzio consensuale, nuovo tecnico prima di Europeo di luglio", "testo": "(ANSA) - ROMA, 31 MAG - La Federcalcio rende noto che \u00e8 stato\nrisolto consensualmente il rapporto con il tecnico della\nnazionale under 19, Federico Guidi. La squadra azzurra \u00e8\nqualificata alla fase finale dell'Europeo di categoria, in\nprogramma in Armenia dal 14 al 27 luglio prossimi, e in vista di\ntale impegno il Club Italia della federazione individuer\u00e0 il\nnome del sostituto. Il sorteggio dell'Europeo ha inserito\nl'Italia nel girone con il Portogallo - con cui perse ai\nsupplementari la finale l'anno scorso - la Spagna e i padroni di\ncasa dell'Armenia. Gli azzurrini, sorteggiati nel Gruppo A,\nfaranno il loro esordio contro i lusitani domenica 14 luglio,\nmercoled\u00ec 17 affronteranno l'Armenia e sabato 20 luglio la\nSpagna.", "titolo_articolo": "Figc, risolto rapporto con tecnico U.19", "tags": ["sport", "calcio", "archiviato", "federico guidi", "person", "club italia", "federcalcio", "figc", "organization"]}